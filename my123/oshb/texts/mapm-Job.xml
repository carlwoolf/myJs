<?xml version="1.0" encoding="utf-8"?><books
>
<div
 type="book" osisID="Job">
                    <title>איוב</title>
                    <chapter osisID="Job.1" sID="Job.1" n="א"/>
                    <p>
                        <verse osisID="Job.1.1" sID="Job.1.1" n="א"/>אִ֛ישׁ הָיָ֥ה בְאֶֽרֶץ־ע֖וּץ אִיּ֣וֹב שְׁמ֑וֹ וְהָיָ֣ה ׀ הָאִ֣ישׁ הַה֗וּא תָּ֧ם וְיָשָׁ֛ר וִירֵ֥א אֱלֹהִ֖ים וְסָ֥ר מֵרָֽע׃<verse eID="Job.1.1"/>
                        <verse osisID="Job.1.2" sID="Job.1.2" n="ב"/>וַיִּוָּ֥לְדוּ ל֛וֹ שִׁבְעָ֥ה בָנִ֖ים וְשָׁל֥וֹשׁ בָּנֽוֹת׃<verse eID="Job.1.2"/>
                        <verse osisID="Job.1.3" sID="Job.1.3" n="ג"/>וַיְהִ֣י מִ֠קְנֵ֠הוּ שִֽׁבְעַ֨ת אַלְפֵי־צֹ֜אן וּשְׁלֹ֧שֶׁת אַלְפֵ֣י גְמַלִּ֗ים וַחֲמֵ֨שׁ מֵא֤וֹת צֶֽמֶד־בָּקָר֙ וַחֲמֵ֣שׁ מֵא֣וֹת אֲתוֹנ֔וֹת וַעֲבֻדָּ֖ה רַבָּ֣ה מְאֹ֑ד וַֽיְהִי֙ הָאִ֣ישׁ הַה֔וּא גָּד֖וֹל מִכׇּל־בְּנֵי־קֶֽדֶם׃<verse eID="Job.1.3"/>
                        <verse osisID="Job.1.4" sID="Job.1.4" n="ד"/>וְהָלְכ֤וּ בָנָיו֙ וְעָשׂ֣וּ מִשְׁתֶּ֔ה בֵּ֖ית אִ֣ישׁ יוֹמ֑וֹ וְשָׁלְח֗וּ וְקָֽרְאוּ֙ לִשְׁלֹ֣שֶׁת אַחְיֹתֵיהֶ֔ם לֶאֱכֹ֥ל וְלִשְׁתּ֖וֹת עִמָּהֶֽם׃<verse eID="Job.1.4"/>
                        <verse osisID="Job.1.5" sID="Job.1.5" n="ה"/>וַיְהִ֡י כִּ֣י הִקִּ֩יפוּ֩ יְמֵ֨י הַמִּשְׁתֶּ֜ה וַיִּשְׁלַ֧ח אִיּ֣וֹב וַֽיְקַדְּשֵׁ֗ם וְהִשְׁכִּ֣ים בַּבֹּ֘קֶר֮ וְהֶעֱלָ֣ה עֹלוֹת֮ מִסְפַּ֣ר כֻּלָּם֒ כִּ֚י אָמַ֣ר אִיּ֔וֹב אוּלַי֙ חָטְא֣וּ בָנַ֔י וּבֵרְכ֥וּ אֱלֹהִ֖ים בִּלְבָבָ֑ם כָּ֛כָה יַעֲשֶׂ֥ה אִיּ֖וֹב כׇּל־הַיָּמִֽים׃<verse eID="Job.1.5"/>
                        <lb/>
                        <lb/>
                        <verse osisID="Job.1.6" sID="Job.1.6" n="ו"/>וַיְהִ֣י הַיּ֔וֹם וַיָּבֹ֙אוּ֙ בְּנֵ֣י הָאֱלֹהִ֔ים לְהִתְיַצֵּ֖ב עַל־יְהֹוָ֑ה וַיָּב֥וֹא גַֽם־הַשָּׂטָ֖ן בְּתוֹכָֽם׃<verse eID="Job.1.6"/>
                        <verse osisID="Job.1.7" sID="Job.1.7" n="ז"/>וַיֹּ֧אמֶר יְהֹוָ֛ה אֶל־הַשָּׂטָ֖ן מֵאַ֣יִן תָּבֹ֑א וַיַּ֨עַן הַשָּׂטָ֤ן אֶת־יְהֹוָה֙ וַיֹּאמַ֔ר מִשּׁ֣וּט בָּאָ֔רֶץ וּמֵֽהִתְהַלֵּ֖ךְ בָּֽהּ׃<verse eID="Job.1.7"/>
                        <verse osisID="Job.1.8" sID="Job.1.8" n="ח"/>וַיֹּ֤אמֶר יְהֹוָה֙ אֶל־הַשָּׂטָ֔ן הֲשַׂ֥מְתָּ לִבְּךָ֖ עַל־עַבְדִּ֣י אִיּ֑וֹב כִּ֣י אֵ֤ין כָּמֹ֙הוּ֙ בָּאָ֔רֶץ אִ֣ישׁ תָּ֧ם וְיָשָׁ֛ר יְרֵ֥א אֱלֹהִ֖ים וְסָ֥ר מֵרָֽע׃<verse eID="Job.1.8"/>
                        <verse osisID="Job.1.9" sID="Job.1.9" n="ט"/>וַיַּ֧עַן הַשָּׂטָ֛ן אֶת־יְהֹוָ֖ה וַיֹּאמַ֑ר הַֽחִנָּ֔ם יָרֵ֥א אִיּ֖וֹב אֱלֹהִֽים׃<verse eID="Job.1.9"/>
                        <verse osisID="Job.1.10" sID="Job.1.10" n="י"/>הֲלֹֽא־אַ֠תָּ֠ה <seg type="x-ketiv">את</seg> שַׂ֣כְתָּ בַעֲד֧וֹ וּבְעַד־בֵּית֛וֹ וּבְעַ֥ד כׇּל־אֲשֶׁר־ל֖וֹ מִסָּבִ֑יב מַעֲשֵׂ֤ה יָדָיו֙ בֵּרַ֔כְתָּ וּמִקְנֵ֖הוּ פָּרַ֥ץ בָּאָֽרֶץ׃<verse eID="Job.1.10"/>
                        <verse osisID="Job.1.11" sID="Job.1.11" n="יא"/>וְאוּלָם֙ שְֽׁלַֽח־נָ֣א יָֽדְךָ֔ וְגַ֖ע בְּכׇל־אֲשֶׁר־ל֑וֹ אִם־לֹ֥א עַל־פָּנֶ֖יךָ יְבָרְכֶֽךָּ׃<verse eID="Job.1.11"/>
                        <verse osisID="Job.1.12" sID="Job.1.12" n="יב"/>וַיֹּ֨אמֶר יְהֹוָ֜ה אֶל־הַשָּׂטָ֗ן הִנֵּ֤ה כׇל־אֲשֶׁר־לוֹ֙ בְּיָדֶ֔ךָ רַ֣ק אֵלָ֔יו אַל־תִּשְׁלַ֖ח יָדֶ֑ךָ וַיֵּצֵא֙ הַשָּׂטָ֔ן מֵעִ֖ם פְּנֵ֥י יְהֹוָֽה׃<verse eID="Job.1.12"/>
                        <verse osisID="Job.1.13" sID="Job.1.13" n="יג"/>וַיְהִ֖י הַיּ֑וֹם וּבָנָ֨יו וּבְנֹתָ֤יו אֹֽכְלִים֙ וְשֹׁתִ֣ים יַ֔יִן בְּבֵ֖ית אֲחִיהֶ֥ם הַבְּכֽוֹר׃<verse eID="Job.1.13"/>
                        <verse osisID="Job.1.14" sID="Job.1.14" n="יד"/>וּמַלְאָ֛ךְ בָּ֥א אֶל־אִיּ֖וֹב וַיֹּאמַ֑ר הַבָּקָר֙ הָי֣וּ חֹֽרְשׁ֔וֹת וְהָאֲתֹנ֖וֹת רֹע֥וֹת עַל־יְדֵיהֶֽם׃<verse eID="Job.1.14"/>
                        <verse osisID="Job.1.15" sID="Job.1.15" n="טו"/>וַתִּפֹּ֤ל שְׁבָא֙ וַתִּקָּחֵ֔ם וְאֶת־הַנְּעָרִ֖ים הִכּ֣וּ לְפִי־חָ֑רֶב וָאִמָּ֨לְטָ֧ה רַק־אֲנִ֛י לְבַדִּ֖י לְהַגִּ֥יד לָֽךְ׃<verse eID="Job.1.15"/>
                        <verse osisID="Job.1.16" sID="Job.1.16" n="טז"/>ע֣וֹד ׀ זֶ֣ה מְדַבֵּ֗ר וְזֶה֮ בָּ֣א וַיֹּאמַר֒ אֵ֣שׁ אֱלֹהִ֗ים נָֽפְלָה֙ מִן־הַשָּׁמַ֔יִם וַתִּבְעַ֥ר בַּצֹּ֛אן וּבַנְּעָרִ֖ים וַתֹּֽאכְלֵ֑ם וָאִמָּ֨לְטָ֧ה רַק־אֲנִ֛י לְבַדִּ֖י לְהַגִּ֥יד לָֽךְ׃<verse eID="Job.1.16"/>
                        <verse osisID="Job.1.17" sID="Job.1.17" n="יז"/>ע֣וֹד ׀ זֶ֣ה מְדַבֵּ֗ר וְזֶה֮ בָּ֣א וַיֹּאמַר֒ כַּשְׂדִּ֞ים שָׂ֣מוּ ׀ שְׁלֹשָׁ֣ה רָאשִׁ֗ים וַֽיִּפְשְׁט֤וּ עַל־הַגְּמַלִּים֙ וַיִּקָּח֔וּם וְאֶת־הַנְּעָרִ֖ים הִכּ֣וּ לְפִי־חָ֑רֶב וָאִמָּ֨לְטָ֧ה רַק־אֲנִ֛י לְבַדִּ֖י לְהַגִּ֥יד לָֽךְ׃<verse eID="Job.1.17"/>
                        <verse osisID="Job.1.18" sID="Job.1.18" n="יח"/>עַ֚ד זֶ֣ה מְדַבֵּ֔ר וְזֶ֖ה בָּ֣א וַיֹּאמַ֑ר בָּנֶ֨יךָ וּבְנוֹתֶ֤יךָ אֹֽכְלִים֙ וְשֹׁתִ֣ים יַ֔יִן בְּבֵ֖ית אֲחִיהֶ֥ם הַבְּכֽוֹר׃<verse eID="Job.1.18"/>
                        <verse osisID="Job.1.19" sID="Job.1.19" n="יט"/>וְהִנֵּה֩ ר֨וּחַ גְּדוֹלָ֜ה בָּ֣אָה ׀ מֵעֵ֣בֶר הַמִּדְבָּ֗ר וַיִּגַּע֙ בְּאַרְבַּע֙ פִּנּ֣וֹת הַבַּ֔יִת וַיִּפֹּ֥ל עַל־הַנְּעָרִ֖ים וַיָּמ֑וּתוּ וָאִמָּ֨לְטָ֧ה רַק־אֲנִ֛י לְבַדִּ֖י לְהַגִּ֥יד לָֽךְ׃<verse eID="Job.1.19"/>
                        <verse osisID="Job.1.20" sID="Job.1.20" n="כ"/>וַיָּ֤קׇם אִיּוֹב֙ וַיִּקְרַ֣ע אֶת־מְעִל֔וֹ וַיָּ֖גׇז אֶת־רֹאשׁ֑וֹ וַיִּפֹּ֥ל אַ֖רְצָה וַיִּשְׁתָּֽחוּ׃<verse eID="Job.1.20"/>
                        <verse osisID="Job.1.21" sID="Job.1.21" n="כא"/>וַיֹּ֩אמֶר֩ עָרֹ֨ם יָצָ֜תִי מִבֶּ֣טֶן אִמִּ֗י וְעָרֹם֙ אָשׁ֣וּב שָׁ֔מָּה יְהֹוָ֣ה נָתַ֔ן וַֽיהֹוָ֖ה לָקָ֑ח יְהִ֛י שֵׁ֥ם יְהֹוָ֖ה מְבֹרָֽךְ׃<verse eID="Job.1.21"/>
                        <verse osisID="Job.1.22" sID="Job.1.22" n="כב"/>בְּכׇל־זֹ֖את לֹא־חָטָ֣א אִיּ֑וֹב וְלֹא־נָתַ֥ן תִּפְלָ֖ה לֵאלֹהִֽים׃<verse eID="Job.1.22"/>
                    </p>
                    <chapter eID="Job.1"/>
                    <chapter osisID="Job.2" sID="Job.2" n="ב"/>
                    <p>
                        <lb/>
                        <lb/>
                        <verse osisID="Job.2.1" sID="Job.2.1" n="א"/>וַיְהִ֣י הַיּ֔וֹם וַיָּבֹ֙אוּ֙ בְּנֵ֣י הָאֱלֹהִ֔ים לְהִתְיַצֵּ֖ב עַל־יְהֹוָ֑ה וַיָּב֤וֹא גַֽם־הַשָּׂטָן֙ בְּתֹכָ֔ם לְהִתְיַצֵּ֖ב עַל־יְהֹוָֽה׃<verse eID="Job.2.1"/>
                        <verse osisID="Job.2.2" sID="Job.2.2" n="ב"/>וַיֹּ֤אמֶר יְהֹוָה֙ אֶל־הַשָּׂטָ֔ן אֵ֥י מִזֶּ֖ה תָּבֹ֑א וַיַּ֨עַן הַשָּׂטָ֤ן אֶת־יְהֹוָה֙ וַיֹּאמַ֔ר מִשֻּׁ֣ט בָּאָ֔רֶץ וּמֵֽהִתְהַלֵּ֖ךְ בָּֽהּ׃<verse eID="Job.2.2"/>
                        <verse osisID="Job.2.3" sID="Job.2.3" n="ג"/>וַיֹּ֨אמֶר יְהֹוָ֜ה אֶל־הַשָּׂטָ֗ן הֲשַׂ֣מְתָּ לִבְּךָ֮ אֶל־עַבְדִּ֣י אִיּוֹב֒ כִּי֩ אֵ֨ין כָּמֹ֜הוּ בָּאָ֗רֶץ אִ֣ישׁ תָּ֧ם וְיָשָׁ֛ר יְרֵ֥א אֱלֹהִ֖ים וְסָ֣ר מֵרָ֑ע וְעֹדֶ֙נּוּ֙ מַחֲזִ֣יק בְּתֻמָּת֔וֹ וַתְּסִיתֵ֥נִי ב֖וֹ לְבַלְּע֥וֹ חִנָּֽם׃<verse eID="Job.2.3"/>
                        <verse osisID="Job.2.4" sID="Job.2.4" n="ד"/>וַיַּ֧עַן הַשָּׂטָ֛ן אֶת־יְהֹוָ֖ה וַיֹּאמַ֑ר ע֣וֹר בְּעַד־ע֗וֹר וְכֹל֙ אֲשֶׁ֣ר לָאִ֔ישׁ יִתֵּ֖ן בְּעַ֥ד נַפְשֽׁוֹ׃<verse eID="Job.2.4"/>
                        <verse osisID="Job.2.5" sID="Job.2.5" n="ה"/>אוּלָם֙ שְֽׁלַֽח־נָ֣א יָֽדְךָ֔ וְגַ֥ע אֶל־עַצְמ֖וֹ וְאֶל־בְּשָׂר֑וֹ אִם־לֹ֥א אֶל־פָּנֶ֖יךָ יְבָרְכֶֽךָּ׃<verse eID="Job.2.5"/>
                        <verse osisID="Job.2.6" sID="Job.2.6" n="ו"/>וַיֹּ֧אמֶר יְהֹוָ֛ה אֶל־הַשָּׂטָ֖ן הִנּ֣וֹ בְיָדֶ֑ךָ אַ֖ךְ אֶת־נַפְשׁ֥וֹ שְׁמֹֽר׃<verse eID="Job.2.6"/>
                        <verse osisID="Job.2.7" sID="Job.2.7" n="ז"/>וַיֵּצֵא֙ הַשָּׂטָ֔ן מֵאֵ֖ת פְּנֵ֣י יְהֹוָ֑ה וַיַּ֤ךְ אֶת־אִיּוֹב֙ בִּשְׁחִ֣ין רָ֔ע מִכַּ֥ף רַגְל֖וֹ <seg type="x-ketiv">עד</seg> וְעַ֥ד קׇדְקֳדֽוֹ׃<verse eID="Job.2.7"/>
                        <verse osisID="Job.2.8" sID="Job.2.8" n="ח"/>וַיִּֽקַּֽח־ל֣וֹ חֶ֔רֶשׂ לְהִתְגָּרֵ֖ד בּ֑וֹ וְה֖וּא יֹשֵׁ֥ב בְּתוֹךְ־הָאֵֽפֶר׃<verse eID="Job.2.8"/>
                        <verse osisID="Job.2.9" sID="Job.2.9" n="ט"/>וַתֹּ֤אמֶר לוֹ֙ אִשְׁתּ֔וֹ עֹדְךָ֖ מַחֲזִ֣יק בְּתֻמָּתֶ֑ךָ בָּרֵ֥ךְ אֱלֹהִ֖ים וָמֻֽת׃<verse eID="Job.2.9"/>
                        <verse osisID="Job.2.10" sID="Job.2.10" n="י"/>וַיֹּ֣אמֶר אֵלֶ֗יהָ כְּדַבֵּ֞ר אַחַ֤ת הַנְּבָלוֹת֙ תְּדַבֵּ֔רִי גַּ֣ם אֶת־הַטּ֗וֹב נְקַבֵּל֙ מֵאֵ֣ת הָאֱלֹהִ֔ים וְאֶת־הָרָ֖ע לֹ֣א נְקַבֵּ֑ל בְּכׇל־זֹ֛את לֹא־חָטָ֥א אִיּ֖וֹב בִּשְׂפָתָֽיו׃<verse eID="Job.2.10"/>
                        <lb/>
                        <lb/>
                        <verse osisID="Job.2.11" sID="Job.2.11" n="יא"/>וַֽיִּשְׁמְע֞וּ שְׁלֹ֣שֶׁת ׀ רֵעֵ֣י אִיּ֗וֹב אֵ֣ת כׇּל־הָרָעָ֣ה הַזֹּאת֮ הַבָּ֣אָה עָלָיו֒ וַיָּבֹ֙אוּ֙ אִ֣ישׁ מִמְּקֹמ֔וֹ אֱלִיפַ֤ז הַתֵּֽימָנִי֙ וּבִלְדַּ֣ד הַשּׁוּחִ֔י וְצוֹפַ֖ר הַנַּֽעֲמָתִ֑י וַיִּוָּעֲד֣וּ יַחְדָּ֔ו לָב֥וֹא לָנֽוּד־ל֖וֹ וּֽלְנַחֲמֽוֹ׃<verse eID="Job.2.11"/>
                        <verse osisID="Job.2.12" sID="Job.2.12" n="יב"/>וַיִּשְׂא֨וּ אֶת־עֵינֵיהֶ֤ם מֵֽרָחוֹק֙ וְלֹ֣א הִכִּירֻ֔הוּ וַיִּשְׂא֥וּ קוֹלָ֖ם וַיִּבְכּ֑וּ וַֽיִּקְרְעוּ֙ אִ֣ישׁ מְעִל֔וֹ וַיִּזְרְק֥וּ עָפָ֛ר עַל־רָאשֵׁיהֶ֖ם הַשָּׁמָֽיְמָה׃<verse eID="Job.2.12"/>
                        <verse osisID="Job.2.13" sID="Job.2.13" n="יג"/>וַיֵּֽשְׁב֤וּ אִתּוֹ֙ לָאָ֔רֶץ שִׁבְעַ֥ת יָמִ֖ים וְשִׁבְעַ֣ת לֵיל֑וֹת וְאֵין־דֹּבֵ֤ר אֵלָיו֙ דָּבָ֔ר כִּ֣י רָא֔וּ כִּי־גָדַ֥ל הַכְּאֵ֖ב מְאֹֽד׃<verse eID="Job.2.13"/>
                    </p>
                    <chapter eID="Job.2"/>
                    <chapter osisID="Job.3" sID="Job.3" n="ג"/>
                    <p>
                        <verse osisID="Job.3.1" sID="Job.3.1" n="א"/>אַֽחֲרֵי־כֵ֗ן פָּתַ֤ח אִיּוֹב֙ אֶת־פִּ֔יהוּ וַיְקַלֵּ֖ל אֶת־יוֹמֽוֹ׃<verse eID="Job.3.1"/>
                        <lb/>
                        <lb/>
                        <lg>
                            <l level="3"><verse osisID="Job.3.2" sID="Job.3.2" n="ב"/> וַיַּ֥עַן אִיּ֗וֹב וַיֹּאמַֽר׃<verse eID="Job.3.2"/></l>
                            <l level="1"><verse osisID="Job.3.3" sID="Job.3.3" n="ג"/> יֹ֣אבַד י֭וֹם אִוָּ֣לֶד בּ֑וֹ</l>
                            <l level="2">וְהַלַּ֥יְלָה אָ֝מַ֗ר הֹ֣רָה גָֽבֶר׃<verse eID="Job.3.3"/></l>
                            <l level="1"><verse osisID="Job.3.4" sID="Job.3.4" n="ד"/> הַיּ֥וֹם הַה֗וּא יְֽהִ֫י חֹ֥שֶׁךְ</l>
                            <l level="2">אַֽל־יִדְרְשֵׁ֣הוּ אֱל֣וֹהַּ מִמַּ֑עַל</l>
                            <l level="3">וְאַל־תּוֹפַ֖ע עָלָ֣יו נְהָרָֽה׃<verse eID="Job.3.4"/></l>
                            <l level="1"><verse osisID="Job.3.5" sID="Job.3.5" n="ה"/> יִגְאָלֻ֡הוּ חֹ֣שֶׁךְ וְ֭צַלְמָוֶת</l>
                            <l level="2">תִּשְׁכׇּן־עָלָ֣יו עֲנָנָ֑ה</l>
                            <l level="3">יְ֝בַעֲתֻ֗הוּ כִּֽמְרִ֥ירֵי יֽוֹם׃<verse eID="Job.3.5"/></l>
                            <l level="1"><verse osisID="Job.3.6" sID="Job.3.6" n="ו"/> הַלַּ֥יְלָה הַהוּא֮ יִקָּחֵ֢ה֫וּ אֹ֥פֶל</l>
                            <l level="2">אַל־יִ֭חַדְּ בִּימֵ֣י שָׁנָ֑ה</l>
                            <l level="3">בְּמִסְפַּ֥ר יְ֝רָחִ֗ים אַל־יָבֹֽא׃<verse eID="Job.3.6"/></l>
                            <l level="1"><verse osisID="Job.3.7" sID="Job.3.7" n="ז"/> הִנֵּ֤ה הַלַּ֣יְלָה הַ֭הוּא יְהִ֣י גַלְמ֑וּד</l>
                            <l level="2">אַל־תָּב֖וֹא רְנָנָ֣ה בֽוֹ׃<verse eID="Job.3.7"/></l>
                            <l level="1"><verse osisID="Job.3.8" sID="Job.3.8" n="ח"/> יִקְּבֻ֥הוּ אֹֽרְרֵי־י֑וֹם</l>
                            <l level="2">הָ֝עֲתִידִ֗ים עֹרֵ֥ר לִוְיָתָֽן׃<verse eID="Job.3.8"/></l>
                            <l level="1"><verse osisID="Job.3.9" sID="Job.3.9" n="ט"/> יֶחְשְׁכוּ֮ כּוֹכְבֵ֢י נִ֫שְׁפּ֥וֹ</l>
                            <l level="2">יְקַו־לְא֥וֹר וָאַ֑יִן</l>
                            <l level="3">וְאַל־יִ֝רְאֶ֗ה בְּעַפְעַפֵּי־שָֽׁחַר׃<verse eID="Job.3.9"/></l>
                            <l level="1"><verse osisID="Job.3.10" sID="Job.3.10" n="י"/> כִּ֤י לֹ֣א סָ֭גַר דַּלְתֵ֣י בִטְנִ֑י</l>
                            <l level="2">וַיַּסְתֵּ֥ר עָ֝מָ֗ל מֵעֵינָֽי׃<verse eID="Job.3.10"/></l>
                            <l level="1"><verse osisID="Job.3.11" sID="Job.3.11" n="יא"/> לָ֤מָּה לֹּ֣א מֵרֶ֣חֶם אָמ֑וּת</l>
                            <l level="2">מִבֶּ֖טֶן יָצָ֣אתִי וְאֶגְוָֽע׃<verse eID="Job.3.11"/></l>
                            <l level="1"><verse osisID="Job.3.12" sID="Job.3.12" n="יב"/> מַ֭דּוּעַ קִדְּמ֣וּנִי בִרְכָּ֑יִם</l>
                            <l level="2">וּמַה־שָּׁ֝דַ֗יִם כִּ֣י אִינָֽק׃<verse eID="Job.3.12"/></l>
                            <l level="1"><verse osisID="Job.3.13" sID="Job.3.13" n="יג"/> כִּֽי־עַ֭תָּה שָׁכַ֣בְתִּי וְאֶשְׁק֑וֹט</l>
                            <l level="2">יָ֝שַׁ֗נְתִּי אָ֤ז ׀ יָנ֬וּחַֽ לִֽי׃<verse eID="Job.3.13"/></l>
                            <l level="1"><verse osisID="Job.3.14" sID="Job.3.14" n="יד"/> עִם־מְ֭לָכִים וְיֹ֣עֲצֵי אָ֑רֶץ</l>
                            <l level="2">הַבֹּנִ֖ים חֳרָב֣וֹת לָֽמוֹ׃<verse eID="Job.3.14"/></l>
                            <l level="1"><verse osisID="Job.3.15" sID="Job.3.15" n="טו"/> א֣וֹ עִם־שָׂ֭רִים זָהָ֣ב לָהֶ֑ם</l>
                            <l level="2">הַֽמְמַלְאִ֖ים בָּתֵּיהֶ֣ם כָּֽסֶף׃<verse eID="Job.3.15"/></l>
                            <l level="1"><verse osisID="Job.3.16" sID="Job.3.16" n="טז"/> א֤וֹ כְנֵ֣פֶל טָ֭מוּן לֹ֣א אֶהְיֶ֑ה</l>
                            <l level="2">כְּ֝עֹלְלִ֗ים לֹא־רָ֥אוּ אֽוֹר׃<verse eID="Job.3.16"/></l>
                            <l level="1"><verse osisID="Job.3.17" sID="Job.3.17" n="יז"/> שָׁ֣ם רְ֭שָׁעִים חָ֣דְלוּ רֹ֑גֶז</l>
                            <l level="2">וְשָׁ֥ם יָ֝נ֗וּחוּ יְגִ֣יעֵי כֹֽחַ׃<verse eID="Job.3.17"/></l>
                            <l level="1"><verse osisID="Job.3.18" sID="Job.3.18" n="יח"/> יַ֭חַד אֲסִירִ֣ים שַׁאֲנָ֑נוּ</l>
                            <l level="2">לֹ֥א שָׁ֝מְע֗וּ ק֣וֹל נֹגֵֽשׂ׃<verse eID="Job.3.18"/></l>
                            <l level="1"><verse osisID="Job.3.19" sID="Job.3.19" n="יט"/> קָטֹ֣ן וְ֭גָדוֹל שָׁ֣ם ה֑וּא</l>
                            <l level="2">וְ֝עֶ֗בֶד חׇפְשִׁ֥י מֵאֲדֹנָֽיו׃<verse eID="Job.3.19"/></l>
                            <l level="1"><verse osisID="Job.3.20" sID="Job.3.20" n="כ"/> לָ֤מָּה יִתֵּ֣ן לְעָמֵ֣ל א֑וֹר</l>
                            <l level="2">וְ֝חַיִּ֗ים לְמָ֣רֵי נָֽפֶשׁ׃<verse eID="Job.3.20"/></l>
                            <l level="1"><verse osisID="Job.3.21" sID="Job.3.21" n="כא"/> הַֽמְחַכִּ֣ים לַמָּ֣וֶת וְאֵינֶ֑נּוּ</l>
                            <l level="2">וַֽ֝יַּחְפְּרֻ֗הוּ מִמַּטְמוֹנִֽים׃<verse eID="Job.3.21"/></l>
                            <l level="1"><verse osisID="Job.3.22" sID="Job.3.22" n="כב"/> הַשְּׂמֵחִ֥ים אֱלֵי־גִ֑יל</l>
                            <l level="2">יָ֝שִׂ֗ישׂוּ כִּ֣י יִמְצְאוּ־קָֽבֶר׃<verse eID="Job.3.22"/></l>
                            <l level="1"><verse osisID="Job.3.23" sID="Job.3.23" n="כג"/> לְ֭גֶבֶר אֲשֶׁר־דַּרְכּ֣וֹ נִסְתָּ֑רָה</l>
                            <l level="2">וַיָּ֖סֶךְ אֱל֣וֹהַּ בַּעֲדֽוֹ׃<verse eID="Job.3.23"/></l>
                            <l level="1"><verse osisID="Job.3.24" sID="Job.3.24" n="כד"/> כִּֽי־לִפְנֵ֣י לַ֭חְמִי אַנְחָתִ֣י תָבֹ֑א</l>
                            <l level="2">וַֽיִּתְּכ֥וּ כַ֝מַּ֗יִם שַׁאֲגֹתָֽי׃<verse eID="Job.3.24"/></l>
                            <l level="1"><verse osisID="Job.3.25" sID="Job.3.25" n="כה"/> כִּ֤י פַ֣חַד פָּ֭חַדְתִּי וַיֶּאֱתָיֵ֑נִי</l>
                            <l level="2">וַאֲשֶׁ֥ר יָ֝גֹ֗רְתִּי יָ֣בֹא לִֽי׃<verse eID="Job.3.25"/></l>
                            <l level="1"><verse osisID="Job.3.26" sID="Job.3.26" n="כו"/> לֹ֤א שָׁלַ֨וְתִּי ׀ וְלֹ֖א שָׁקַ֥טְתִּי וְֽלֹא־נָ֗חְתִּי</l>
                            <l level="2">וַיָּ֥בֹא רֹֽגֶז׃<verse eID="Job.3.26"/></l>
                        </lg>
                    </p>
                    <chapter eID="Job.3"/>
                    <chapter osisID="Job.4" sID="Job.4" n="ד"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.4.1" sID="Job.4.1" n="א"/> וַ֭יַּעַן אֱלִיפַ֥ז הַֽתֵּימָנִ֗י וַיֹּאמַֽר׃<verse eID="Job.4.1"/></l>
                            <l level="1"><verse osisID="Job.4.2" sID="Job.4.2" n="ב"/> הֲנִסָּ֬ה דָבָ֣ר אֵלֶ֣יךָ תִּלְאֶ֑ה</l>
                            <l level="2">וַעְצֹ֥ר בְּ֝מִלִּ֗ין מִ֣י יוּכָֽל׃<verse eID="Job.4.2"/></l>
                            <l level="1"><verse osisID="Job.4.3" sID="Job.4.3" n="ג"/> הִ֭נֵּה יִסַּ֣רְתָּ רַבִּ֑ים</l>
                            <l level="2">וְיָדַ֖יִם רָפ֣וֹת תְּחַזֵּֽק׃<verse eID="Job.4.3"/></l>
                            <l level="1"><verse osisID="Job.4.4" sID="Job.4.4" n="ד"/> כּ֭וֹשֵׁל יְקִימ֣וּן מִלֶּ֑יךָ</l>
                            <l level="2">וּבִרְכַּ֖יִם כֹּרְע֣וֹת תְּאַמֵּֽץ׃<verse eID="Job.4.4"/></l>
                            <l level="1"><verse osisID="Job.4.5" sID="Job.4.5" n="ה"/> כִּ֤י עַתָּ֨ה ׀ תָּב֣וֹא אֵלֶ֣יךָ וַתֵּ֑לֶא</l>
                            <l level="2">תִּגַּ֥ע עָ֝דֶ֗יךָ וַתִּבָּהֵֽל׃<verse eID="Job.4.5"/></l>
                            <l level="1"><verse osisID="Job.4.6" sID="Job.4.6" n="ו"/> הֲלֹ֣א יִ֭רְאָתְךָ כִּסְלָתֶ֑ךָ</l>
                            <l level="2">תִּ֝קְוָתְךָ֗ וְתֹ֣ם דְּרָכֶֽיךָ׃<verse eID="Job.4.6"/></l>
                            <l level="1"><verse osisID="Job.4.7" sID="Job.4.7" n="ז"/> זְכׇר־נָ֗א מִ֤י ה֣וּא נָקִ֣י אָבָ֑ד</l>
                            <l level="2">וְ֝אֵיפֹ֗ה יְשָׁרִ֥ים נִכְחָֽדוּ׃<verse eID="Job.4.7"/></l>
                            <l level="1"><verse osisID="Job.4.8" sID="Job.4.8" n="ח"/> כַּאֲשֶׁ֣ר רָ֭אִיתִי חֹ֣רְשֵׁי אָ֑וֶן</l>
                            <l level="2">וְזֹרְעֵ֖י עָמָ֣ל יִקְצְרֻֽהוּ׃<verse eID="Job.4.8"/></l>
                            <l level="1"><verse osisID="Job.4.9" sID="Job.4.9" n="ט"/> מִנִּשְׁמַ֣ת אֱל֣וֹהַּ יֹאבֵ֑דוּ</l>
                            <l level="2">וּמֵר֖וּחַ אַפּ֣וֹ יִכְלֽוּ׃<verse eID="Job.4.9"/></l>
                            <l level="1"><verse osisID="Job.4.10" sID="Job.4.10" n="י"/> שַׁאֲגַ֣ת אַ֭רְיֵה וְק֣וֹל שָׁ֑חַל</l>
                            <l level="2">וְשִׁנֵּ֖י כְפִירִ֣ים נִתָּֽעוּ׃<verse eID="Job.4.10"/></l>
                            <l level="1"><verse osisID="Job.4.11" sID="Job.4.11" n="יא"/> לַ֭יִשׁ אֹבֵ֣ד מִבְּלִי־טָ֑רֶף</l>
                            <l level="2">וּבְנֵ֥י לָ֝בִ֗יא יִתְפָּרָֽדוּ׃<verse eID="Job.4.11"/></l>
                            <l level="1"><verse osisID="Job.4.12" sID="Job.4.12" n="יב"/> וְ֭אֵלַי דָּבָ֣ר יְגֻנָּ֑ב</l>
                            <l level="2">וַתִּקַּ֥ח אׇ֝זְנִ֗י שֵׁ֣מֶץ מֶֽנְהֽוּ׃<verse eID="Job.4.12"/></l>
                            <l level="1"><verse osisID="Job.4.13" sID="Job.4.13" n="יג"/> בִּ֭שְׂעִפִּים מֵחֶזְיֹנ֣וֹת לָ֑יְלָה</l>
                            <l level="2">בִּנְפֹ֥ל תַּ֝רְדֵּמָ֗ה עַל־אֲנָשִֽׁים׃<verse eID="Job.4.13"/></l>
                            <l level="1"><verse osisID="Job.4.14" sID="Job.4.14" n="יד"/> פַּ֣חַד קְ֭רָאַנִי וּרְעָדָ֑ה</l>
                            <l level="2">וְרֹ֖ב עַצְמוֹתַ֣י הִפְחִֽיד׃<verse eID="Job.4.14"/></l>
                            <l level="1"><verse osisID="Job.4.15" sID="Job.4.15" n="טו"/> וְ֭רוּחַ עַל־פָּנַ֣י יַחֲלֹ֑ף</l>
                            <l level="2">תְּ֝סַמֵּ֗ר שַׂעֲרַ֥ת בְּשָׂרִֽי׃<verse eID="Job.4.15"/></l>
                            <l level="1"><verse osisID="Job.4.16" sID="Job.4.16" n="טז"/> יַעֲמֹ֤ד ׀ וְֽלֹא־אַכִּ֬יר מַרְאֵ֗הוּ</l>
                            <l level="2">תְּ֭מוּנָה לְנֶ֣גֶד עֵינָ֑י</l>
                            <l level="3">דְּמָמָ֖ה וָק֣וֹל אֶשְׁמָֽע׃<verse eID="Job.4.16"/></l>
                            <l level="1"><verse osisID="Job.4.17" sID="Job.4.17" n="יז"/> הַ֭אֱנוֹשׁ מֵאֱל֣וֹהַּ יִצְדָּ֑ק</l>
                            <l level="2">אִ֥ם מֵ֝עֹשֵׂ֗הוּ יִטְהַר־גָּֽבֶר׃<verse eID="Job.4.17"/></l>
                            <l level="1"><verse osisID="Job.4.18" sID="Job.4.18" n="יח"/> הֵ֣ן בַּ֭עֲבָדָיו לֹ֣א יַאֲמִ֑ין</l>
                            <l level="2">וּ֝בְמַלְאָכָ֗יו יָשִׂ֥ים תׇּהֳלָֽה׃<verse eID="Job.4.18"/></l>
                            <l level="1"><verse osisID="Job.4.19" sID="Job.4.19" n="יט"/> אַ֤ף ׀ שֹׁכְנֵ֬י בָֽתֵּי־חֹ֗מֶר</l>
                            <l level="2">אֲשֶׁר־בֶּעָפָ֥ר יְסוֹדָ֑ם</l>
                            <l level="3">יְ֝דַכְּא֗וּם לִפְנֵי־עָֽשׁ׃<verse eID="Job.4.19"/></l>
                            <l level="1"><verse osisID="Job.4.20" sID="Job.4.20" n="כ"/> מִבֹּ֣קֶר לָעֶ֣רֶב יֻכַּ֑תּוּ</l>
                            <l level="2">מִבְּלִ֥י מֵ֝שִׂ֗ים לָנֶ֥צַח יֹאבֵֽדוּ׃<verse eID="Job.4.20"/></l>
                            <l level="1"><verse osisID="Job.4.21" sID="Job.4.21" n="כא"/> הֲלֹא־נִסַּ֣ע יִתְרָ֣ם בָּ֑ם</l>
                            <l level="2">יָ֝מ֗וּתוּ וְלֹ֣א בְחׇכְמָֽה׃<verse eID="Job.4.21"/></l>
                        </lg>
                    </p>
                    <chapter eID="Job.4"/>
                    <chapter osisID="Job.5" sID="Job.5" n="ה"/>
                    <p>
                        <lb/>
                        <lg>
                            <l level="1"><verse osisID="Job.5.1" sID="Job.5.1" n="א"/> קְֽרָא־נָ֭א הֲיֵ֣שׁ עוֹנֶ֑ךָּ</l>
                            <l level="2">וְאֶל־מִ֖י מִקְּדֹשִׁ֣ים תִּפְנֶֽה׃<verse eID="Job.5.1"/></l>
                            <l level="1"><verse osisID="Job.5.2" sID="Job.5.2" n="ב"/> כִּֽי־לֶ֭אֱוִיל יַהֲרׇג־כָּ֑עַשׂ</l>
                            <l level="2">וּ֝פֹתֶ֗ה תָּמִ֥ית קִנְאָֽה׃<verse eID="Job.5.2"/></l>
                            <l level="1"><verse osisID="Job.5.3" sID="Job.5.3" n="ג"/> אֲֽנִי־רָ֭אִיתִי אֱוִ֣יל מַשְׁרִ֑ישׁ</l>
                            <l level="2">וָאֶקּ֖וֹב נָוֵ֣הוּ פִתְאֹֽם׃<verse eID="Job.5.3"/></l>
                            <l level="1"><verse osisID="Job.5.4" sID="Job.5.4" n="ד"/> יִרְחֲק֣וּ בָנָ֣יו מִיֶּ֑שַׁע</l>
                            <l level="2">וְיִֽדַּכְּא֥וּ בַ֝שַּׁ֗עַר וְאֵ֣ין מַצִּֽיל׃<verse eID="Job.5.4"/></l>
                            <l level="1"><verse osisID="Job.5.5" sID="Job.5.5" n="ה"/> אֲשֶׁ֤ר קְצִיר֨וֹ ׀ רָ֘עֵ֤ב יֹאכֵ֗ל</l>
                            <l level="2">וְאֶֽל־מִצִּנִּ֥ים יִקָּחֵ֑הוּ</l>
                            <l level="3">וְשָׁאַ֖ף צַמִּ֣ים חֵילָֽם׃<verse eID="Job.5.5"/></l>
                            <l level="1"><verse osisID="Job.5.6" sID="Job.5.6" n="ו"/> כִּ֤י ׀ לֹא־יֵצֵ֣א מֵעָפָ֣ר אָ֑וֶן</l>
                            <l level="2">וּ֝מֵאֲדָמָ֗ה לֹא־יִצְמַ֥ח עָמָֽל׃<verse eID="Job.5.6"/></l>
                            <l level="1"><verse osisID="Job.5.7" sID="Job.5.7" n="ז"/> כִּֽי־אָ֭דָם לְעָמָ֣ל יוּלָּ֑ד</l>
                            <l level="2">וּבְנֵי־רֶ֝֗שֶׁף יַגְבִּ֥יהוּ עֽוּף׃<verse eID="Job.5.7"/></l>
                            <l level="1"><verse osisID="Job.5.8" sID="Job.5.8" n="ח"/> אוּלָ֗ם אֲ֭נִי אֶדְרֹ֣שׁ אֶל־אֵ֑ל</l>
                            <l level="2">וְאֶל־אֱ֝לֹהִ֗ים אָשִׂ֥ים דִּבְרָתִֽי׃<verse eID="Job.5.8"/></l>
                            <l level="1"><verse osisID="Job.5.9" sID="Job.5.9" n="ט"/> עֹשֶׂ֣ה גְ֭דֹלוֹת וְאֵ֣ין חֵ֑קֶר</l>
                            <l level="2">נִ֝פְלָא֗וֹת עַד־אֵ֥ין מִסְפָּֽר׃<verse eID="Job.5.9"/></l>
                            <l level="1"><verse osisID="Job.5.10" sID="Job.5.10" n="י"/> הַנֹּתֵ֣ן מָ֭טָר עַל־פְּנֵי־אָ֑רֶץ</l>
                            <l level="2">וְשֹׁ֥לֵֽחַ מַ֝֗יִם עַל־פְּנֵ֥י חוּצֽוֹת׃<verse eID="Job.5.10"/></l>
                            <l level="1"><verse osisID="Job.5.11" sID="Job.5.11" n="יא"/> לָשׂ֣וּם שְׁפָלִ֣ים לְמָר֑וֹם</l>
                            <l level="2">וְ֝קֹדְרִ֗ים שָׂ֣גְבוּ יֶֽשַׁע׃<verse eID="Job.5.11"/></l>
                            <l level="1"><verse osisID="Job.5.12" sID="Job.5.12" n="יב"/> מֵ֭פֵר מַחְשְׁב֣וֹת עֲרוּמִ֑ים</l>
                            <l level="2">וְֽלֹא־תַעֲשֶׂ֥נָה יְ֝דֵיהֶ֗ם תֻּֽשִׁיָּֽה׃<verse eID="Job.5.12"/></l>
                            <l level="1"><verse osisID="Job.5.13" sID="Job.5.13" n="יג"/> לֹכֵ֣ד חֲכָמִ֣ים בְּעׇרְמָ֑ם</l>
                            <l level="2">וַעֲצַ֖ת נִפְתָּלִ֣ים נִמְהָֽרָה׃<verse eID="Job.5.13"/></l>
                            <l level="1"><verse osisID="Job.5.14" sID="Job.5.14" n="יד"/> יוֹמָ֥ם יְפַגְּשׁוּ־חֹ֑שֶׁךְ</l>
                            <l level="2">וְ֝כַלַּ֗יְלָה יְֽמַשְׁשׁ֥וּ בַֽצׇּהֳרָֽיִם׃<verse eID="Job.5.14"/></l>
                            <l level="1"><verse osisID="Job.5.15" sID="Job.5.15" n="טו"/> וַיֹּ֣שַׁע מֵ֭חֶרֶב מִפִּיהֶ֑ם</l>
                            <l level="2">וּמִיַּ֖ד חָזָ֣ק אֶבְיֽוֹן׃<verse eID="Job.5.15"/></l>
                            <l level="1"><verse osisID="Job.5.16" sID="Job.5.16" n="טז"/> וַתְּהִ֣י לַדַּ֣ל תִּקְוָ֑ה</l>
                            <l level="2">וְ֝עֹלָ֗תָה קָ֣פְצָה פִּֽיהָ׃<verse eID="Job.5.16"/></l>
                            <l level="1"><verse osisID="Job.5.17" sID="Job.5.17" n="יז"/> הִנֵּ֤ה אַשְׁרֵ֣י אֱ֭נוֹשׁ יוֹכִחֶ֣נּוּ אֱל֑וֹהַּ</l>
                            <l level="2">וּמוּסַ֥ר שַׁ֝דַּ֗י אַל־תִּמְאָֽס׃<verse eID="Job.5.17"/></l>
                            <l level="1"><verse osisID="Job.5.18" sID="Job.5.18" n="יח"/> כִּ֤י ה֣וּא יַכְאִ֣יב וְיֶחְבָּ֑שׁ</l>
                            <l level="2">יִ֝מְחַ֗ץ וְיָדָ֥ו תִּרְפֶּֽינָה׃<verse eID="Job.5.18"/></l>
                            <l level="1"><verse osisID="Job.5.19" sID="Job.5.19" n="יט"/> בְּשֵׁ֣שׁ צָ֭רוֹת יַצִּילֶ֑ךָּ</l>
                            <l level="2">וּבְשֶׁ֓בַע ׀ לֹֽא־יִגַּ֖ע בְּךָ֣ רָֽע׃<verse eID="Job.5.19"/></l>
                            <l level="1"><verse osisID="Job.5.20" sID="Job.5.20" n="כ"/> בְּֽ֭רָעָב פָּדְךָ֣ מִמָּ֑וֶת</l>
                            <l level="2">וּ֝בְמִלְחָמָ֗ה מִ֣ידֵי חָֽרֶב׃<verse eID="Job.5.20"/></l>
                            <l level="1"><verse osisID="Job.5.21" sID="Job.5.21" n="כא"/> בְּשׁ֣וֹט לָ֭שׁוֹן תֵּחָבֵ֑א</l>
                            <l level="2">וְֽלֹא־תִירָ֥א מִ֝שֹּׁ֗ד כִּ֣י יָבֽוֹא׃<verse eID="Job.5.21"/></l>
                            <l level="1"><verse osisID="Job.5.22" sID="Job.5.22" n="כב"/> לְשֹׁ֣ד וּלְכָפָ֣ן תִּשְׂחָ֑ק</l>
                            <l level="2">וּֽמֵחַיַּ֥ת הָ֝אָ֗רֶץ אַל־תִּירָֽא׃<verse eID="Job.5.22"/></l>
                            <l level="1"><verse osisID="Job.5.23" sID="Job.5.23" n="כג"/> כִּ֤י עִם־אַבְנֵ֣י הַשָּׂדֶ֣ה בְרִיתֶ֑ךָ</l>
                            <l level="2">וְחַיַּ֥ת הַ֝שָּׂדֶ֗ה הׇשְׁלְמָה־לָּֽךְ׃<verse eID="Job.5.23"/></l>
                            <l level="1"><verse osisID="Job.5.24" sID="Job.5.24" n="כד"/> וְֽ֭יָדַעְתָּ כִּֽי־שָׁל֣וֹם אׇהֳלֶ֑ךָ</l>
                            <l level="2">וּֽפָקַדְתָּ֥ נָ֝וְךָ֗ וְלֹ֣א תֶחֱטָֽא׃<verse eID="Job.5.24"/></l>
                            <l level="1"><verse osisID="Job.5.25" sID="Job.5.25" n="כה"/> וְֽ֭יָדַעְתָּ כִּֽי־רַ֣ב זַרְעֶ֑ךָ</l>
                            <l level="2">וְ֝צֶאֱצָאֶ֗יךָ כְּעֵ֣שֶׂב הָאָֽרֶץ׃<verse eID="Job.5.25"/></l>
                            <l level="1"><verse osisID="Job.5.26" sID="Job.5.26" n="כו"/> תָּב֣וֹא בְכֶ֣לַח אֱלֵי־קָ֑בֶר</l>
                            <l level="2">כַּעֲל֖וֹת גָּדִ֣ישׁ בְּעִתּֽוֹ׃<verse eID="Job.5.26"/></l>
                            <l level="1"><verse osisID="Job.5.27" sID="Job.5.27" n="כז"/> הִנֵּה־זֹ֭את חֲקַרְנ֥וּהָ כֶּֽן־הִ֑יא</l>
                            <l level="2">שְׁ֝מָעֶ֗נָּה וְאַתָּ֥ה דַֽע־לָֽךְ׃<verse eID="Job.5.27"/></l>
                        </lg>
                    </p>
                    <chapter eID="Job.5"/>
                    <chapter osisID="Job.6" sID="Job.6" n="ו"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.6.1" sID="Job.6.1" n="א"/> וַיַּ֥עַן אִיּ֗וֹב וַיֹּאמַֽר׃<verse eID="Job.6.1"/></l>
                            <l level="1"><verse osisID="Job.6.2" sID="Job.6.2" n="ב"/> ל֗וּ שָׁק֣וֹל יִשָּׁקֵ֣ל כַּעְשִׂ֑י</l>
                            <l level="2"><seg type="x-ketiv">והיתי</seg> וְ֝הַוָּתִ֗י בְּֽמֹאזְנַ֥יִם יִשְׂאוּ־יָֽחַד׃<verse eID="Job.6.2"/></l>
                            <l level="1"><verse osisID="Job.6.3" sID="Job.6.3" n="ג"/> כִּֽי־עַתָּ֗ה מֵח֣וֹל יַמִּ֣ים יִכְבָּ֑ד</l>
                            <l level="2">עַל־כֵּ֝֗ן דְּבָרַ֥י לָֽעוּ׃<verse eID="Job.6.3"/></l>
                            <l level="1"><verse osisID="Job.6.4" sID="Job.6.4" n="ד"/> כִּ֤י חִצֵּ֪י שַׁדַּ֡י עִמָּדִ֗י</l>
                            <l level="2">אֲשֶׁ֣ר חֲ֭מָתָם שֹׁתָ֣ה רוּחִ֑י</l>
                            <l level="3">בִּעוּתֵ֖י אֱל֣וֹהַּ יַעַרְכֽוּנִי׃<verse eID="Job.6.4"/></l>
                            <l level="1"><verse osisID="Job.6.5" sID="Job.6.5" n="ה"/> הֲיִֽנְהַק־פֶּ֥רֶא עֲלֵי־דֶ֑שֶׁא</l>
                            <l level="2">אִ֥ם יִגְעֶה־שּׁ֝֗וֹר עַל־בְּלִילֽוֹ׃<verse eID="Job.6.5"/></l>
                            <l level="1"><verse osisID="Job.6.6" sID="Job.6.6" n="ו"/> הֲיֵאָכֵ֣ל תָּ֭פֵל מִבְּלִי־מֶ֑לַח</l>
                            <l level="2">אִם־יֶשׁ־טַ֝֗עַם בְּרִ֣יר חַלָּמֽוּת׃<verse eID="Job.6.6"/></l>
                            <l level="1"><verse osisID="Job.6.7" sID="Job.6.7" n="ז"/> מֵאֲנָ֣ה לִנְגּ֣וֹעַ נַפְשִׁ֑י</l>
                            <l level="2">הֵ֝֗מָּה כִּדְוֵ֥י לַחְמִֽי׃<verse eID="Job.6.7"/></l>
                            <l level="1"><verse osisID="Job.6.8" sID="Job.6.8" n="ח"/> מִֽי־יִ֭תֵּן תָּב֣וֹא שֶׁאֱלָתִ֑י</l>
                            <l level="2">וְ֝תִקְוָתִ֗י יִתֵּ֥ן אֱלֽוֹהַּ׃<verse eID="Job.6.8"/></l>
                            <l level="1"><verse osisID="Job.6.9" sID="Job.6.9" n="ט"/> וְיֹאֵ֣ל אֱ֭לוֹהַּ וִידַכְּאֵ֑נִי</l>
                            <l level="2">יַתֵּ֥ר יָ֝ד֗וֹ וִיבַצְּעֵֽנִי׃<verse eID="Job.6.9"/></l>
                            <l level="1"><verse osisID="Job.6.10" sID="Job.6.10" n="י"/> וּ֥תְהִי־ע֨וֹד ׀ נֶ֘חָ֤מָתִ֗י</l>
                            <l level="2">וַאֲסַלְּדָ֣ה בְ֭חִילָה לֹ֣א יַחְמ֑וֹל</l>
                            <l level="3">כִּי־לֹ֥א כִ֝חַ֗דְתִּי אִמְרֵ֥י קָדֽוֹשׁ׃<verse eID="Job.6.10"/></l>
                            <l level="1"><verse osisID="Job.6.11" sID="Job.6.11" n="יא"/> מַה־כֹּחִ֥י כִֽי־אֲיַחֵ֑ל</l>
                            <l level="2">וּמַה־קִּ֝צִּ֗י כִּֽי־אַאֲרִ֥יךְ נַפְשִֽׁי׃<verse eID="Job.6.11"/></l>
                            <l level="1"><verse osisID="Job.6.12" sID="Job.6.12" n="יב"/> אִם־כֹּ֣חַ אֲבָנִ֣ים כֹּחִ֑י</l>
                            <l level="2">אִֽם־בְּשָׂרִ֥י נָחֽוּשׁ׃<verse eID="Job.6.12"/></l>
                            <l level="1"><verse osisID="Job.6.13" sID="Job.6.13" n="יג"/> הַאִ֬ם אֵ֣ין עֶזְרָתִ֣י בִ֑י</l>
                            <l level="2">וְ֝תֻשִׁיָּ֗ה נִדְּחָ֥ה מִמֶּֽנִּי׃<verse eID="Job.6.13"/></l>
                            <l level="1"><verse osisID="Job.6.14" sID="Job.6.14" n="יד"/> לַמָּ֣ס מֵרֵעֵ֣הוּ חָ֑סֶד</l>
                            <l level="2">וְיִרְאַ֖ת שַׁדַּ֣י יַעֲזֽוֹב׃<verse eID="Job.6.14"/></l>
                            <l level="1"><verse osisID="Job.6.15" sID="Job.6.15" n="טו"/> אַ֭חַי בָּגְד֣וּ כְמוֹ־נָ֑חַל</l>
                            <l level="2">כַּאֲפִ֖יק נְחָלִ֣ים יַעֲבֹֽרוּ׃<verse eID="Job.6.15"/></l>
                            <l level="1"><verse osisID="Job.6.16" sID="Job.6.16" n="טז"/> הַקֹּדְרִ֥ים מִנִּי־קָ֑רַח</l>
                            <l level="2">עָ֝לֵ֗ימוֹ יִתְעַלֶּם־שָֽׁלֶג׃<verse eID="Job.6.16"/></l>
                            <l level="1"><verse osisID="Job.6.17" sID="Job.6.17" n="יז"/> בְּעֵ֣ת יְזֹרְב֣וּ נִצְמָ֑תוּ</l>
                            <l level="2">בְּ֝חֻמּ֗וֹ נִדְעֲכ֥וּ מִמְּקוֹמָֽם׃<verse eID="Job.6.17"/></l>
                            <l level="1"><verse osisID="Job.6.18" sID="Job.6.18" n="יח"/> יִ֭לָּ֣פְתוּ אׇרְח֣וֹת דַּרְכָּ֑ם</l>
                            <l level="2">יַעֲל֖וּ בַתֹּ֣הוּ וְיֹאבֵֽדוּ׃<verse eID="Job.6.18"/></l>
                            <l level="1"><verse osisID="Job.6.19" sID="Job.6.19" n="יט"/> הִ֭בִּיטוּ אׇרְח֣וֹת תֵּמָ֑א</l>
                            <l level="2">הֲלִיכֹ֥ת שְׁ֝בָ֗א קִוּוּ־לָֽמוֹ׃<verse eID="Job.6.19"/></l>
                            <l level="1"><verse osisID="Job.6.20" sID="Job.6.20" n="כ"/> בֹּ֥שׁוּ כִּֽי־בָטָ֑ח</l>
                            <l level="2">בָּ֥אוּ עָ֝דֶ֗יהָ וַיֶּחְפָּֽרוּ׃<verse eID="Job.6.20"/></l>
                            <l level="1"><verse osisID="Job.6.21" sID="Job.6.21" n="כא"/> כִּֽי־עַ֭תָּה הֱיִ֣יתֶם לֹ֑א</l>
                            <l level="2">תִּֽרְא֥וּ חֲ֝תַ֗ת וַתִּירָֽאוּ׃<verse eID="Job.6.21"/></l>
                            <l level="1"><verse osisID="Job.6.22" sID="Job.6.22" n="כב"/> הֲֽכִי־אָ֭מַרְתִּי הָ֣בוּ לִ֑י</l>
                            <l level="2">וּ֝מִכֹּחֲכֶ֗ם שִׁחֲד֥וּ בַעֲדִֽי׃<verse eID="Job.6.22"/></l>
                            <l level="1"><verse osisID="Job.6.23" sID="Job.6.23" n="כג"/> וּמַלְּט֥וּנִי מִיַּד־צָ֑ר</l>
                            <l level="2">וּמִיַּ֖ד עָרִיצִ֣ים תִּפְדּֽוּנִי׃<verse eID="Job.6.23"/></l>
                            <l level="1"><verse osisID="Job.6.24" sID="Job.6.24" n="כד"/> ה֭וֹרוּנִי וַאֲנִ֣י אַחֲרִ֑ישׁ</l>
                            <l level="2">וּמַה־שָּׁ֝גִ֗יתִי הָבִ֥ינוּ לִֽי׃<verse eID="Job.6.24"/></l>
                            <l level="1"><verse osisID="Job.6.25" sID="Job.6.25" n="כה"/> מַה־נִּמְרְצ֥וּ אִמְרֵי־יֹ֑שֶׁר</l>
                            <l level="2">וּמַה־יּוֹכִ֖יחַ הוֹכֵ֣חַ מִכֶּֽם׃<verse eID="Job.6.25"/></l>
                            <l level="1"><verse osisID="Job.6.26" sID="Job.6.26" n="כו"/> הַלְהוֹכַ֣ח מִלִּ֣ים תַּחְשֹׁ֑בוּ</l>
                            <l level="2">וּ֝לְר֗וּחַ אִמְרֵ֥י נֹאָֽשׁ׃<verse eID="Job.6.26"/></l>
                            <l level="1"><verse osisID="Job.6.27" sID="Job.6.27" n="כז"/> אַף־עַל־יָת֥וֹם תַּפִּ֑ילוּ</l>
                            <l level="2">וְ֝תִכְר֗וּ עַֽל־רֵיעֲכֶֽם׃<verse eID="Job.6.27"/></l>
                            <l level="1"><verse osisID="Job.6.28" sID="Job.6.28" n="כח"/> וְ֭עַתָּה הוֹאִ֣ילוּ פְנוּ־בִ֑י</l>
                            <l level="2">וְעַל־פְּ֝נֵיכֶ֗ם אִם־אֲכַזֵּֽב׃<verse eID="Job.6.28"/></l>
                            <l level="1"><verse osisID="Job.6.29" sID="Job.6.29" n="כט"/> שֽׁוּבוּ־נָ֭א אַל־תְּהִ֣י עַוְלָ֑ה</l>
                            <l level="2"><seg type="x-ketiv">ושבי</seg> וְשֻׁ֥בוּ ע֝֗וֹד צִדְקִי־בָֽהּ׃<verse eID="Job.6.29"/></l>
                            <l level="1"><verse osisID="Job.6.30" sID="Job.6.30" n="ל"/> הֲיֵשׁ־בִּלְשׁוֹנִ֥י עַוְלָ֑ה</l>
                            <l level="2">אִם־חִ֝כִּ֗י לֹא־יָבִ֥ין הַוּֽוֹת׃<verse eID="Job.6.30"/></l>
                        </lg>
                    </p>
                    <chapter eID="Job.6"/>
                    <chapter osisID="Job.7" sID="Job.7" n="ז"/>
                    <p>
                        <lb/>
                        <lg>
                            <l level="1"><verse osisID="Job.7.1" sID="Job.7.1" n="א"/> הֲלֹֽא־צָבָ֣א לֶֽאֱנ֣וֹשׁ <seg type="x-ketiv">על</seg> עֲלֵי־אָ֑רֶץ</l>
                            <l level="2">וְכִימֵ֖י שָׂכִ֣יר יָמָֽיו׃<verse eID="Job.7.1"/></l>
                            <l level="1"><verse osisID="Job.7.2" sID="Job.7.2" n="ב"/> כְּעֶ֥בֶד יִשְׁאַף־צֵ֑ל</l>
                            <l level="2">וּ֝כְשָׂכִ֗יר יְקַוֶּ֥ה פׇעֳלֽוֹ׃<verse eID="Job.7.2"/></l>
                            <l level="1"><verse osisID="Job.7.3" sID="Job.7.3" n="ג"/> כֵּ֤ן הׇנְחַ֣לְתִּי לִ֭י יַרְחֵי־שָׁ֑וְא</l>
                            <l level="2">וְלֵיל֥וֹת עָ֝מָ֗ל מִנּוּ־לִֽי׃<verse eID="Job.7.3"/></l>
                            <l level="1"><verse osisID="Job.7.4" sID="Job.7.4" n="ד"/> אִם־שָׁכַ֗בְתִּי וְאָמַ֗רְתִּי</l>
                            <l level="2">מָתַ֣י אָ֭קוּם וּמִדַּד־עָ֑רֶב</l>
                            <l level="3">וְשָׂבַ֖עְתִּי נְדֻדִ֣ים עֲדֵי־נָֽשֶׁף׃<verse eID="Job.7.4"/></l>
                            <l level="1"><verse osisID="Job.7.5" sID="Job.7.5" n="ה"/> לָ֘בַ֤שׁ בְּשָׂרִ֣י רִ֭מָּה <seg type="x-ketiv">ו<seg type="x-small">ג</seg>יש</seg> וְג֣וּשׁ עָפָ֑ר</l>
                            <l level="2">עוֹרִ֥י רָ֝גַ֗ע וַיִּמָּאֵֽס׃<verse eID="Job.7.5"/></l>
                            <l level="1"><verse osisID="Job.7.6" sID="Job.7.6" n="ו"/> יָמַ֣י קַ֭לּוּ מִנִּי־אָ֑רֶג</l>
                            <l level="2">וַ֝יִּכְל֗וּ בְּאֶ֣פֶס תִּקְוָֽה׃<verse eID="Job.7.6"/></l>
                            <l level="1"><verse osisID="Job.7.7" sID="Job.7.7" n="ז"/> זְ֭כֹר כִּי־ר֣וּחַ חַיָּ֑י</l>
                            <l level="2">לֹֽא־תָשׁ֥וּב עֵ֝ינִ֗י לִרְא֥וֹת טֽוֹב׃<verse eID="Job.7.7"/></l>
                            <l level="1"><verse osisID="Job.7.8" sID="Job.7.8" n="ח"/> לֹא־תְ֭שׁוּרֵנִי עֵ֣ין רֹ֑אִי</l>
                            <l level="2">עֵינֶ֖יךָ בִּ֣י וְאֵינֶֽנִּי׃<verse eID="Job.7.8"/></l>
                            <l level="1"><verse osisID="Job.7.9" sID="Job.7.9" n="ט"/> כָּלָ֣ה עָ֭נָן וַיֵּלַ֑ךְ</l>
                            <l level="2">כֵּ֥ן יוֹרֵ֥ד שְׁ֝א֗וֹל לֹ֣א יַעֲלֶֽה׃<verse eID="Job.7.9"/></l>
                            <l level="1"><verse osisID="Job.7.10" sID="Job.7.10" n="י"/> לֹא־יָשׁ֣וּב ע֣וֹד לְבֵית֑וֹ</l>
                            <l level="2">וְלֹא־יַכִּירֶ֖נּוּ ע֣וֹד מְקֹמֽוֹ׃<verse eID="Job.7.10"/></l>
                            <l level="1"><verse osisID="Job.7.11" sID="Job.7.11" n="יא"/> גַּם־אֲנִי֮ לֹ֤א אֶחֱשָׂ֫ךְ פִּ֥י</l>
                            <l level="2">אֲֽ֭דַבְּרָה בְּצַ֣ר רוּחִ֑י</l>
                            <l level="3">אָ֝שִׂ֗יחָה בְּמַ֣ר נַפְשִֽׁי׃<verse eID="Job.7.11"/></l>
                            <l level="1"><verse osisID="Job.7.12" sID="Job.7.12" n="יב"/> הֲֽיָם־אָ֭נִי אִם־תַּנִּ֑ין</l>
                            <l level="2">כִּֽי־תָשִׂ֖ים עָלַ֣י מִשְׁמָֽר׃<verse eID="Job.7.12"/></l>
                            <l level="1"><verse osisID="Job.7.13" sID="Job.7.13" n="יג"/> כִּֽי־אָ֭מַרְתִּי תְּנַחֲמֵ֣נִי עַרְשִׂ֑י</l>
                            <l level="2">יִשָּׂ֥א בְ֝שִׂיחִ֗י מִשְׁכָּבִֽי׃<verse eID="Job.7.13"/></l>
                            <l level="1"><verse osisID="Job.7.14" sID="Job.7.14" n="יד"/> וְחִתַּתַּ֥נִי בַחֲלֹמ֑וֹת</l>
                            <l level="2">וּֽמֵחֶזְיֹנ֥וֹת תְּבַעֲתַֽנִּי׃<verse eID="Job.7.14"/></l>
                            <l level="1"><verse osisID="Job.7.15" sID="Job.7.15" n="טו"/> וַתִּבְחַ֣ר מַחֲנָ֣ק נַפְשִׁ֑י</l>
                            <l level="2">מָ֝֗וֶת מֵעַצְמוֹתָֽי׃<verse eID="Job.7.15"/></l>
                            <l level="1"><verse osisID="Job.7.16" sID="Job.7.16" n="טז"/> מָ֭אַסְתִּי לֹא־לְעֹלָ֣ם אֶחְיֶ֑ה</l>
                            <l level="2">חֲדַ֥ל מִ֝מֶּ֗נִּי כִּי־הֶ֥בֶל יָמָֽי׃<verse eID="Job.7.16"/></l>
                            <l level="1"><verse osisID="Job.7.17" sID="Job.7.17" n="יז"/> מָֽה־אֱ֭נוֹשׁ כִּ֣י תְגַדְּלֶ֑נּוּ</l>
                            <l level="2">וְכִֽי־תָשִׁ֖ית אֵלָ֣יו לִבֶּֽךָ׃<verse eID="Job.7.17"/></l>
                            <l level="1"><verse osisID="Job.7.18" sID="Job.7.18" n="יח"/> וַתִּפְקְדֶ֥נּוּ לִבְקָרִ֑ים</l>
                            <l level="2">לִ֝רְגָעִ֗ים תִּבְחָנֶֽנּוּ׃<verse eID="Job.7.18"/></l>
                            <l level="1"><verse osisID="Job.7.19" sID="Job.7.19" n="יט"/> כַּ֭מָּה לֹא־תִשְׁעֶ֣ה מִמֶּ֑נִּי</l>
                            <l level="2">לֹֽא־תַ֝רְפֵּ֗נִי עַד־בִּלְעִ֥י רֻקִּֽי׃<verse eID="Job.7.19"/></l>
                            <l level="1"><verse osisID="Job.7.20" sID="Job.7.20" n="כ"/> חָטָ֡אתִי מָ֤ה אֶפְעַ֨ל ׀ לָךְ֮ נֹצֵ֢ר הָ֫אָדָ֥ם</l>
                            <l level="2">לָ֤מָה שַׂמְתַּ֣נִי לְמִפְגָּ֣ע לָ֑ךְ</l>
                            <l level="3">וָאֶהְיֶ֖ה עָלַ֣י לְמַשָּֽׂא׃<verse eID="Job.7.20"/></l>
                            <l level="1"><verse osisID="Job.7.21" sID="Job.7.21" n="כא"/> וּמֶ֤ה ׀ לֹֽא־תִשָּׂ֣א פִשְׁעִי֮</l>
                            <l level="2">וְתַעֲבִ֢יר אֶת־עֲוֺ֫נִ֥י</l>
                            <l level="1">כִּֽי־עַ֭תָּה לֶעָפָ֣ר אֶשְׁכָּ֑ב</l>
                            <l level="2">וְשִׁ֖חַרְתַּ֣נִי וְאֵינֶֽנִּי׃<verse eID="Job.7.21"/></l>
                        </lg>
                    </p>
                    <chapter eID="Job.7"/>
                    <chapter osisID="Job.8" sID="Job.8" n="ח"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.8.1" sID="Job.8.1" n="א"/> וַ֭יַּעַן בִּלְדַּ֥ד הַשּׁוּחִ֗י וַיֹּאמַֽר׃<verse eID="Job.8.1"/></l>
                            <l level="1"><verse osisID="Job.8.2" sID="Job.8.2" n="ב"/> עַד־אָ֥ן תְּמַלֶּל־אֵ֑לֶּה</l>
                            <l level="2">וְר֥וּחַ כַּ֝בִּ֗יר אִמְרֵי־פִֽיךָ׃<verse eID="Job.8.2"/></l>
                            <l level="1"><verse osisID="Job.8.3" sID="Job.8.3" n="ג"/> הַ֭אֵל יְעַוֵּ֣ת מִשְׁפָּ֑ט</l>
                            <l level="2">וְאִם־שַׁ֝דַּ֗י יְעַוֵּת־צֶֽדֶק׃<verse eID="Job.8.3"/></l>
                            <l level="1"><verse osisID="Job.8.4" sID="Job.8.4" n="ד"/> אִם־בָּנֶ֥יךָ חָֽטְאוּ־ל֑וֹ</l>
                            <l level="2">וַֽ֝יְשַׁלְּחֵ֗ם בְּיַד־פִּשְׁעָֽם׃<verse eID="Job.8.4"/></l>
                            <l level="1"><verse osisID="Job.8.5" sID="Job.8.5" n="ה"/> אִם־אַ֭תָּה תְּשַׁחֵ֣ר אֶל־אֵ֑ל</l>
                            <l level="2">וְאֶל־שַׁ֝דַּ֗י תִּתְחַנָּֽן׃<verse eID="Job.8.5"/></l>
                            <l level="1"><verse osisID="Job.8.6" sID="Job.8.6" n="ו"/> אִם־זַ֥ךְ וְיָשָׁ֗ר אָ֥֫תָּה</l>
                            <l level="2">כִּֽי־עַ֭תָּה יָעִ֣יר עָלֶ֑יךָ</l>
                            <l level="3">וְ֝שִׁלַּ֗ם נְוַ֣ת צִדְקֶֽךָ׃<verse eID="Job.8.6"/></l>
                            <l level="1"><verse osisID="Job.8.7" sID="Job.8.7" n="ז"/> וְהָיָ֣ה רֵאשִׁיתְךָ֣ מִצְעָ֑ר</l>
                            <l level="2">וְ֝אַחֲרִֽיתְךָ֗ יִשְׂגֶּ֥ה מְאֹֽד׃<verse eID="Job.8.7"/></l>
                            <l level="1"><verse osisID="Job.8.8" sID="Job.8.8" n="ח"/> כִּֽי־שְׁאַל־נָ֭א לְדֹ֣ר רִישׁ֑וֹן</l>
                            <l level="2">וְ֝כוֹנֵ֗ן לְחֵ֣קֶר אֲבוֹתָֽם׃<verse eID="Job.8.8"/></l>
                            <l level="1"><verse osisID="Job.8.9" sID="Job.8.9" n="ט"/> כִּֽי־תְמ֣וֹל אֲ֭נַחְנוּ וְלֹ֣א נֵדָ֑ע</l>
                            <l level="2">כִּ֤י צֵ֖ל יָמֵ֣ינוּ עֲלֵי־אָֽרֶץ׃<verse eID="Job.8.9"/></l>
                            <l level="1"><verse osisID="Job.8.10" sID="Job.8.10" n="י"/> הֲלֹא־הֵ֣ם י֭וֹרוּךָ יֹ֣אמְרוּ לָ֑ךְ</l>
                            <l level="2">וּ֝מִלִּבָּ֗ם יוֹצִ֥אוּ מִלִּֽים׃<verse eID="Job.8.10"/></l>
                            <l level="1"><verse osisID="Job.8.11" sID="Job.8.11" n="יא"/> הֲיִֽגְאֶה־גֹּ֭מֶא בְּלֹ֣א בִצָּ֑ה</l>
                            <l level="2">יִשְׂגֶּה־אָ֥חוּ בְלִי־מָֽיִם׃<verse eID="Job.8.11"/></l>
                            <l level="1"><verse osisID="Job.8.12" sID="Job.8.12" n="יב"/> עֹדֶ֣נּוּ בְ֭אִבּוֹ לֹ֣א יִקָּטֵ֑ף</l>
                            <l level="2">וְלִפְנֵ֖י כׇל־חָצִ֣יר יִיבָֽשׁ׃<verse eID="Job.8.12"/></l>
                            <l level="1"><verse osisID="Job.8.13" sID="Job.8.13" n="יג"/> כֵּ֗ן אׇ֭רְחוֹת כׇּל־שֹׁ֣כְחֵי אֵ֑ל</l>
                            <l level="2">וְתִקְוַ֖ת חָנֵ֣ף תֹּאבֵֽד׃<verse eID="Job.8.13"/></l>
                            <l level="1"><verse osisID="Job.8.14" sID="Job.8.14" n="יד"/> אֲשֶׁר־יָק֥וֹט כִּסְל֑וֹ</l>
                            <l level="2">וּבֵ֥ית עַ֝כָּבִ֗ישׁ מִבְטַחֽוֹ׃<verse eID="Job.8.14"/></l>
                            <l level="1"><verse osisID="Job.8.15" sID="Job.8.15" n="טו"/> יִשָּׁעֵ֣ן עַל־בֵּ֭יתוֹ וְלֹ֣א יַעֲמֹ֑ד</l>
                            <l level="2">יַחֲזִ֥יק בּ֝֗וֹ וְלֹ֣א יָקֽוּם׃<verse eID="Job.8.15"/></l>
                            <l level="1"><verse osisID="Job.8.16" sID="Job.8.16" n="טז"/> רָטֹ֣ב ה֭וּא לִפְנֵי־שָׁ֑מֶשׁ</l>
                            <l level="2">וְעַ֥ל גַּ֝נָּת֗וֹ יֹנַקְתּ֥וֹ תֵצֵֽא׃<verse eID="Job.8.16"/></l>
                            <l level="1"><verse osisID="Job.8.17" sID="Job.8.17" n="יז"/> עַל־גַּ֭ל שׇׁרָשָׁ֣יו יְסֻבָּ֑כוּ</l>
                            <l level="2">בֵּ֖ית אֲבָנִ֣ים יֶחֱזֶֽה׃<verse eID="Job.8.17"/></l>
                            <l level="1"><verse osisID="Job.8.18" sID="Job.8.18" n="יח"/> אִם־יְבַלְּעֶ֥נּוּ מִמְּקֹמ֑וֹ</l>
                            <l level="2">וְכִ֥חֶשׁ בּ֝֗וֹ לֹ֣א רְאִיתִֽיךָ׃<verse eID="Job.8.18"/></l>
                            <l level="1"><verse osisID="Job.8.19" sID="Job.8.19" n="יט"/> הֶן־ה֭וּא מְשׂ֣וֹשׂ דַּרְכּ֑וֹ</l>
                            <l level="2">וּ֝מֵעָפָ֗ר אַחֵ֥ר יִצְמָֽחוּ׃<verse eID="Job.8.19"/></l>
                            <l level="1"><verse osisID="Job.8.20" sID="Job.8.20" n="כ"/> הֶן־אֵ֭ל לֹ֣א יִמְאַס־תָּ֑ם</l>
                            <l level="2">וְלֹֽא־יַ֝חֲזִ֗יק בְּיַד־מְרֵעִֽים׃<verse eID="Job.8.20"/></l>
                            <l level="1"><verse osisID="Job.8.21" sID="Job.8.21" n="כא"/> עַד־יְמַלֵּ֣ה שְׂח֣וֹק פִּ֑יךָ</l>
                            <l level="2">וּשְׂפָתֶ֥יךָ תְרוּעָֽה׃<verse eID="Job.8.21"/></l>
                            <l level="1"><verse osisID="Job.8.22" sID="Job.8.22" n="כב"/> שֹׂנְאֶ֥יךָ יִלְבְּשׁוּ־בֹ֑שֶׁת</l>
                            <l level="2">וְאֹ֖הֶל רְשָׁעִ֣ים אֵינֶֽנּוּ׃<verse eID="Job.8.22"/></l>
                        </lg>
                    </p>
                    <chapter eID="Job.8"/>
                    <chapter osisID="Job.9" sID="Job.9" n="ט"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.9.1" sID="Job.9.1" n="א"/> וַיַּ֥עַן אִיּ֗וֹב וַיֹּאמַֽר׃<verse eID="Job.9.1"/></l>
                            <l level="1"><verse osisID="Job.9.2" sID="Job.9.2" n="ב"/> אׇ֭מְנָם יָדַ֣עְתִּי כִי־כֵ֑ן</l>
                            <l level="2">וּמַה־יִּצְדַּ֖ק אֱנ֣וֹשׁ עִם־אֵֽל׃<verse eID="Job.9.2"/></l>
                            <l level="1"><verse osisID="Job.9.3" sID="Job.9.3" n="ג"/> אִם־יַ֭חְפֹּץ לָרִ֣יב עִמּ֑וֹ</l>
                            <l level="2">לֹֽא־יַ֝עֲנֶ֗נּוּ אַחַ֥ת מִנִּי־אָֽלֶף׃<verse eID="Job.9.3"/></l>
                            <l level="1"><verse osisID="Job.9.4" sID="Job.9.4" n="ד"/> חֲכַ֣ם לֵ֭בָב וְאַמִּ֣יץ כֹּ֑חַ</l>
                            <l level="2">מִֽי־הִקְשָׁ֥ה אֵ֝לָ֗יו וַיִּשְׁלָֽם׃<verse eID="Job.9.4"/></l>
                            <l level="1"><verse osisID="Job.9.5" sID="Job.9.5" n="ה"/> הַמַּעְתִּ֣יק הָ֭רִים וְלֹ֣א יָדָ֑עוּ</l>
                            <l level="2">אֲשֶׁ֖ר הֲפָכָ֣ם בְּאַפּֽוֹ׃<verse eID="Job.9.5"/></l>
                            <l level="1"><verse osisID="Job.9.6" sID="Job.9.6" n="ו"/> הַמַּרְגִּ֣יז אֶ֭רֶץ מִמְּקוֹמָ֑הּ</l>
                            <l level="2">וְ֝עַמּוּדֶ֗יהָ יִתְפַּלָּצֽוּן׃<verse eID="Job.9.6"/></l>
                            <l level="1"><verse osisID="Job.9.7" sID="Job.9.7" n="ז"/> הָאֹמֵ֣ר לַ֭חֶרֶס וְלֹ֣א יִזְרָ֑ח</l>
                            <l level="2">וּבְעַ֖ד כּוֹכָבִ֣ים יַחְתֹּֽם׃<verse eID="Job.9.7"/></l>
                            <l level="1"><verse osisID="Job.9.8" sID="Job.9.8" n="ח"/> נֹטֶ֣ה שָׁמַ֣יִם לְבַדּ֑וֹ</l>
                            <l level="2">וְ֝דוֹרֵ֗ךְ עַל־בׇּ֥מֳתֵי יָֽם׃<verse eID="Job.9.8"/></l>
                            <l level="1"><verse osisID="Job.9.9" sID="Job.9.9" n="ט"/> עֹֽשֶׂה־עָ֭שׁ כְּסִ֥יל וְכִימָ֗ה</l>
                            <l level="2">וְחַדְרֵ֥י תֵמָֽן׃<verse eID="Job.9.9"/></l>
                            <l level="1"><verse osisID="Job.9.10" sID="Job.9.10" n="י"/> עֹשֶׂ֣ה גְ֭דֹלוֹת עַד־אֵ֣ין חֵ֑קֶר</l>
                            <l level="2">וְנִפְלָא֗וֹת עַד־אֵ֥ין מִסְפָּֽר׃<verse eID="Job.9.10"/></l>
                            <l level="1"><verse osisID="Job.9.11" sID="Job.9.11" n="יא"/> הֵ֤ן יַעֲבֹ֣ר עָ֭לַי וְלֹ֣א אֶרְאֶ֑ה</l>
                            <l level="2">וְ֝יַחֲלֹ֗ף וְֽלֹא־אָבִ֥ין לֽוֹ׃<verse eID="Job.9.11"/></l>
                            <l level="1"><verse osisID="Job.9.12" sID="Job.9.12" n="יב"/> הֵ֣ן יַ֭חְתֹּף מִ֣י יְשִׁיבֶ֑נּוּ</l>
                            <l level="2">מִי־יֹאמַ֥ר אֵ֝לָ֗יו מַֽה־תַּעֲשֶֽׂה׃<verse eID="Job.9.12"/></l>
                            <l level="1"><verse osisID="Job.9.13" sID="Job.9.13" n="יג"/> אֱ֭לוֹהַּ לֹא־יָשִׁ֣יב אַפּ֑וֹ</l>
                            <l level="2">תַּחְתָּ֥ו שָׁ֝חֲח֗וּ עֹ֣זְרֵי רָֽהַב׃<verse eID="Job.9.13"/></l>
                            <l level="1"><verse osisID="Job.9.14" sID="Job.9.14" n="יד"/> אַ֭ף כִּֽי־אָנֹכִ֣י אֶעֱנֶ֑נּוּ</l>
                            <l level="2">אֶבְחֲרָ֖ה דְבָרַ֣י עִמּֽוֹ׃<verse eID="Job.9.14"/></l>
                            <l level="1"><verse osisID="Job.9.15" sID="Job.9.15" n="טו"/> אֲשֶׁ֣ר אִם־צָ֭דַקְתִּי לֹ֣א אֶעֱנֶ֑ה</l>
                            <l level="2">לִ֝מְשֹׁפְטִ֗י אֶתְחַנָּֽן׃<verse eID="Job.9.15"/></l>
                            <l level="1"><verse osisID="Job.9.16" sID="Job.9.16" n="טז"/> אִם־קָרָ֥אתִי וַֽיַּעֲנֵ֑נִי</l>
                            <l level="2">לֹֽא־אַ֝אֲמִ֗ין כִּֽי־יַאֲזִ֥ין קוֹלִֽי׃<verse eID="Job.9.16"/></l>
                            <l level="1"><verse osisID="Job.9.17" sID="Job.9.17" n="יז"/> אֲשֶׁר־בִּשְׂעָרָ֥ה יְשׁוּפֵ֑נִי</l>
                            <l level="2">וְהִרְבָּ֖ה פְצָעַ֣י חִנָּֽם׃<verse eID="Job.9.17"/></l>
                            <l level="1"><verse osisID="Job.9.18" sID="Job.9.18" n="יח"/> לֹֽא־יִ֭תְּנֵנִי הָשֵׁ֣ב רוּחִ֑י</l>
                            <l level="2">כִּ֥י יַ֝שְׂבִּעַ֗נִי מַמְּרֹרִֽים׃<verse eID="Job.9.18"/></l>
                            <l level="1"><verse osisID="Job.9.19" sID="Job.9.19" n="יט"/> אִם־לְכֹ֣חַ אַמִּ֣יץ הִנֵּ֑ה</l>
                            <l level="2">וְאִם־לְ֝מִשְׁפָּ֗ט מִ֣י יוֹעִידֵֽנִי׃<verse eID="Job.9.19"/></l>
                            <l level="1"><verse osisID="Job.9.20" sID="Job.9.20" n="כ"/> אִם־אֶ֭צְדָּק פִּ֣י יַרְשִׁיעֵ֑נִי</l>
                            <l level="2">תׇּֽם־אָ֝֗נִי וַֽיַּעְקְשֵֽׁנִי׃<verse eID="Job.9.20"/></l>
                            <l level="1"><verse osisID="Job.9.21" sID="Job.9.21" n="כא"/> תׇּֽם־אָ֭נִי לֹֽא־אֵדַ֥ע נַפְשִׁ֗י</l>
                            <l level="2">אֶמְאַ֥ס חַיָּֽי׃<verse eID="Job.9.21"/></l>
                            <l level="1"><verse osisID="Job.9.22" sID="Job.9.22" n="כב"/> אַחַ֗ת הִ֥֫יא</l>
                            <l level="2">עַל־כֵּ֥ן אָמַ֑רְתִּי</l>
                            <l level="3">תָּ֥ם וְ֝רָשָׁ֗ע ה֣וּא מְכַלֶּֽה׃<verse eID="Job.9.22"/></l>
                            <l level="1"><verse osisID="Job.9.23" sID="Job.9.23" n="כג"/> אִם־שׁ֭וֹט יָמִ֣ית פִּתְאֹ֑ם</l>
                            <l level="2">לְמַסַּ֖ת נְקִיִּ֣ם יִלְעָֽג׃<verse eID="Job.9.23"/></l>
                            <l level="1"><verse osisID="Job.9.24" sID="Job.9.24" n="כד"/> אֶ֤רֶץ ׀ נִתְּנָ֬ה בְֽיַד־רָשָׁ֗ע</l>
                            <l level="2">פְּנֵֽי־שֹׁפְטֶ֥יהָ יְכַסֶּ֑ה</l>
                            <l level="3">אִם־לֹ֖א אֵפ֣וֹא מִי־הֽוּא׃<verse eID="Job.9.24"/></l>
                            <l level="1"><verse osisID="Job.9.25" sID="Job.9.25" n="כה"/> וְיָמַ֣י קַ֭לּוּ מִנִּי־רָ֑ץ</l>
                            <l level="2">בָּ֝רְח֗וּ לֹא־רָא֥וּ טוֹבָֽה׃<verse eID="Job.9.25"/></l>
                            <l level="1"><verse osisID="Job.9.26" sID="Job.9.26" n="כו"/> חָ֭לְפוּ עִם־אֳנִיּ֣וֹת אֵבֶ֑ה</l>
                            <l level="2">כְּ֝נֶ֗שֶׁר יָט֥וּשׂ עֲלֵי־אֹֽכֶל׃<verse eID="Job.9.26"/></l>
                            <l level="1"><verse osisID="Job.9.27" sID="Job.9.27" n="כז"/> אִם־אׇ֭מְרִי אֶשְׁכְּחָ֣ה שִׂיחִ֑י</l>
                            <l level="2">אֶעֶזְבָ֖ה פָנַ֣י וְאַבְלִֽיגָה׃<verse eID="Job.9.27"/></l>
                            <l level="1"><verse osisID="Job.9.28" sID="Job.9.28" n="כח"/> יָגֹ֥רְתִּי כׇל־עַצְּבֹתָ֑י</l>
                            <l level="2">יָ֝דַ֗עְתִּי כִּי־לֹ֥א תְנַקֵּֽנִי׃<verse eID="Job.9.28"/></l>
                            <l level="1"><verse osisID="Job.9.29" sID="Job.9.29" n="כט"/> אָנֹכִ֥י אֶרְשָׁ֑ע</l>
                            <l level="2">לָמָּה־זֶּ֝֗ה הֶ֣בֶל אִיגָֽע׃<verse eID="Job.9.29"/></l>
                            <l level="1"><verse osisID="Job.9.30" sID="Job.9.30" n="ל"/> אִם־הִתְרָחַ֥צְתִּי <seg type="x-ketiv">במו</seg> בְמֵי־שָׁ֑לֶג</l>
                            <l level="2">וַ֝הֲזִכּ֗וֹתִי בְּבֹ֣ר כַּפָּֽי׃<verse eID="Job.9.30"/></l>
                            <l level="1"><verse osisID="Job.9.31" sID="Job.9.31" n="לא"/> אָ֭ז בַּשַּׁ֣חַת תִּטְבְּלֵ֑נִי</l>
                            <l level="2">וְ֝תִעֲב֗וּנִי שַׂלְמוֹתָֽי׃<verse eID="Job.9.31"/></l>
                            <l level="1"><verse osisID="Job.9.32" sID="Job.9.32" n="לב"/> כִּֽי־לֹא־אִ֣ישׁ כָּמ֣וֹנִי אֶעֱנֶ֑נּוּ</l>
                            <l level="2">נָב֥וֹא יַ֝חְדָּ֗ו בַּמִּשְׁפָּֽט׃<verse eID="Job.9.32"/></l>
                            <l level="1"><verse osisID="Job.9.33" sID="Job.9.33" n="לג"/> לֹ֣א יֵשׁ־בֵּינֵ֣ינוּ מוֹכִ֑יחַ</l>
                            <l level="2">יָשֵׁ֖ת יָד֣וֹ עַל־שְׁנֵֽינוּ׃<verse eID="Job.9.33"/></l>
                            <l level="1"><verse osisID="Job.9.34" sID="Job.9.34" n="לד"/> יָסֵ֣ר מֵעָלַ֣י שִׁבְ<seg type="x-big">ט֑</seg>וֹ</l>
                            <l level="2">וְ֝אֵמָת֗וֹ אַֽל־תְּבַעֲתַֽנִּי׃<verse eID="Job.9.34"/></l>
                            <l level="1"><verse osisID="Job.9.35" sID="Job.9.35" n="לה"/> אֲֽ֭דַבְּרָה וְלֹ֣א אִירָאֶ֑נּוּ</l>
                            <l level="2">כִּ֥י לֹא־כֵ֥ן אָ֝נֹכִ֗י עִמָּדִֽי׃<verse eID="Job.9.35"/></l>
                        </lg>
                    </p>
                    <chapter eID="Job.9"/>
                    <chapter osisID="Job.10" sID="Job.10" n="י"/>
                    <p>
                        <lb/>
                        <lg>
                            <l level="1"><verse osisID="Job.10.1" sID="Job.10.1" n="א"/> נָֽקְטָ֥ה נַפְשִׁ֗י בְּחַ֫יָּ֥י</l>
                            <l level="2">אֶעֶזְבָ֣ה עָלַ֣י שִׂיחִ֑י</l>
                            <l level="3">אֲ֝דַבְּרָ֗ה בְּמַ֣ר נַפְשִֽׁי׃<verse eID="Job.10.1"/></l>
                            <l level="1"><verse osisID="Job.10.2" sID="Job.10.2" n="ב"/> אֹמַ֣ר אֶל־אֱ֭לוֹהַּ אַל־תַּרְשִׁיעֵ֑נִי</l>
                            <l level="2">ה֝וֹדִיעֵ֗נִי עַ֣ל מַה־תְּרִיבֵֽנִי׃<verse eID="Job.10.2"/></l>
                            <l level="1"><verse osisID="Job.10.3" sID="Job.10.3" n="ג"/> הֲט֤וֹב לְךָ֨ ׀ כִּֽי־תַעֲשֹׁ֗ק</l>
                            <l level="2">כִּֽי־תִ֭מְאַס יְגִ֣יעַ כַּפֶּ֑יךָ</l>
                            <l level="3">וְעַל־עֲצַ֖ת רְשָׁעִ֣ים הוֹפָֽעְתָּ׃<verse eID="Job.10.3"/></l>
                            <l level="1"><verse osisID="Job.10.4" sID="Job.10.4" n="ד"/> הַעֵינֵ֣י בָשָׂ֣ר לָ֑ךְ</l>
                            <l level="2">אִם־כִּרְא֖וֹת אֱנ֣וֹשׁ תִּרְאֶֽה׃<verse eID="Job.10.4"/></l>
                            <l level="1"><verse osisID="Job.10.5" sID="Job.10.5" n="ה"/> הֲכִימֵ֣י אֱנ֣וֹשׁ יָמֶ֑יךָ</l>
                            <l level="2">אִם־שְׁ֝נוֹתֶ֗יךָ כִּ֣ימֵי גָֽבֶר׃<verse eID="Job.10.5"/></l>
                            <l level="1"><verse osisID="Job.10.6" sID="Job.10.6" n="ו"/> כִּֽי־תְבַקֵּ֥שׁ לַעֲוֺנִ֑י</l>
                            <l level="2">וּֽלְחַטָּאתִ֥י תִדְרֽוֹשׁ׃<verse eID="Job.10.6"/></l>
                            <l level="1"><verse osisID="Job.10.7" sID="Job.10.7" n="ז"/> עַֽל־דַּ֭עְתְּךָ כִּי־לֹ֣א אֶרְשָׁ֑ע</l>
                            <l level="2">וְאֵ֖ין מִיָּדְךָ֣ מַצִּֽיל׃<verse eID="Job.10.7"/></l>
                            <l level="1"><verse osisID="Job.10.8" sID="Job.10.8" n="ח"/> יָדֶ֣יךָ עִ֭צְּבוּנִי וַֽיַּעֲשׂ֑וּנִי</l>
                            <l level="2">יַ֥חַד סָ֝בִ֗יב וַֽתְּבַלְּעֵֽנִי׃<verse eID="Job.10.8"/></l>
                            <l level="1"><verse osisID="Job.10.9" sID="Job.10.9" n="ט"/> זְכׇר־נָ֭א כִּֽי־כַחֹ֣מֶר עֲשִׂיתָ֑נִי</l>
                            <l level="2">וְֽאֶל־עָפָ֥ר תְּשִׁיבֵֽנִי׃<verse eID="Job.10.9"/></l>
                            <l level="1"><verse osisID="Job.10.10" sID="Job.10.10" n="י"/> הֲלֹ֣א כֶ֭חָלָב תַּתִּיכֵ֑נִי</l>
                            <l level="2">וְ֝כַגְּבִנָּ֗ה תַּקְפִּיאֵֽנִי׃<verse eID="Job.10.10"/></l>
                            <l level="1"><verse osisID="Job.10.11" sID="Job.10.11" n="יא"/> ע֣וֹר וּ֭בָשָׂר תַּלְבִּישֵׁ֑נִי</l>
                            <l level="2">וּֽבַעֲצָמ֥וֹת וְ֝גִידִ֗ים תְּשֹׂכְכֵֽנִי׃<verse eID="Job.10.11"/></l>
                            <l level="1"><verse osisID="Job.10.12" sID="Job.10.12" n="יב"/> חַיִּ֣ים וָ֭חֶסֶד עָשִׂ֣יתָ עִמָּדִ֑י</l>
                            <l level="2">וּ֝פְקֻדָּתְךָ֗ שָֽׁמְרָ֥ה רוּחִֽי׃<verse eID="Job.10.12"/></l>
                            <l level="1"><verse osisID="Job.10.13" sID="Job.10.13" n="יג"/> וְ֭אֵלֶּה צָפַ֣נְתָּ בִלְבָבֶ֑ךָ</l>
                            <l level="2">יָ֝דַ֗עְתִּי כִּי־זֹ֥את עִמָּֽךְ׃<verse eID="Job.10.13"/></l>
                            <l level="1"><verse osisID="Job.10.14" sID="Job.10.14" n="יד"/> אִם־חָטָ֥אתִי וּשְׁמַרְתָּ֑נִי</l>
                            <l level="2">וּ֝מֵעֲוֺנִ֗י לֹ֣א תְנַקֵּֽנִי׃<verse eID="Job.10.14"/></l>
                            <l level="1"><verse osisID="Job.10.15" sID="Job.10.15" n="טו"/> אִם־רָשַׁ֡עְתִּי אַלְלַ֬י לִ֗י</l>
                            <l level="2">וְ֭צָדַקְתִּי לֹא־אֶשָּׂ֣א רֹאשִׁ֑י</l>
                            <l level="3">שְׂבַ֥ע קָ֝ל֗וֹן וּרְאֵ֥ה עׇנְיִֽי׃<verse eID="Job.10.15"/></l>
                            <l level="1"><verse osisID="Job.10.16" sID="Job.10.16" n="טז"/> וְ֭יִגְאֶה כַּשַּׁ֣חַל תְּצוּדֵ֑נִי</l>
                            <l level="2">וְ֝תָשֹׁ֗ב תִּתְפַּלָּא־בִֽי׃<verse eID="Job.10.16"/></l>
                            <l level="1"><verse osisID="Job.10.17" sID="Job.10.17" n="יז"/> תְּחַדֵּ֬שׁ עֵדֶ֨יךָ ׀ נֶגְדִּ֗י</l>
                            <l level="2">וְתֶ֣רֶב כַּ֭עַשְׂךָ עִמָּדִ֑י</l>
                            <l level="3">חֲלִיפ֖וֹת וְצָבָ֣א עִמִּֽי׃<verse eID="Job.10.17"/></l>
                            <l level="1"><verse osisID="Job.10.18" sID="Job.10.18" n="יח"/> וְלָ֣מָּה מֵ֭רֶחֶם הֹצֵאתָ֑נִי</l>
                            <l level="2">אֶ֝גְוַ֗ע וְעַ֣יִן לֹֽא־תִרְאֵֽנִי׃<verse eID="Job.10.18"/></l>
                            <l level="1"><verse osisID="Job.10.19" sID="Job.10.19" n="יט"/> כַּאֲשֶׁ֣ר לֹא־הָיִ֣יתִי אֶהְיֶ֑ה</l>
                            <l level="2">מִ֝בֶּ֗טֶן לַקֶּ֥בֶר אוּבָֽל׃<verse eID="Job.10.19"/></l>
                            <l level="1"><verse osisID="Job.10.20" sID="Job.10.20" n="כ"/> הֲלֹֽא־מְעַ֣ט יָמַ֣י <seg type="x-ketiv">יחדל</seg> וַחֲדָ֑ל</l>
                            <l level="2"><seg type="x-ketiv">ישית</seg> וְשִׁ֥ית מִ֝מֶּ֗נִּי וְאַבְלִ֥יגָה מְּעָֽט׃<verse eID="Job.10.20"/></l>
                            <l level="1"><verse osisID="Job.10.21" sID="Job.10.21" n="כא"/> בְּטֶ֣רֶם אֵ֭לֵךְ וְלֹ֣א אָשׁ֑וּב</l>
                            <l level="2">אֶל־אֶ֖רֶץ חֹ֣שֶׁךְ וְצַלְמָֽוֶת׃<verse eID="Job.10.21"/></l>
                            <l level="1"><verse osisID="Job.10.22" sID="Job.10.22" n="כב"/> אֶ֤רֶץ עֵפָ֨תָה ׀ כְּמ֥וֹ אֹ֗פֶל</l>
                            <l level="2">צַ֭לְמָוֶת וְלֹ֥א סְדָרִ֗ים</l>
                            <l level="3">וַתֹּ֥פַע כְּמוֹ־אֹֽפֶל׃<verse eID="Job.10.22"/></l>
                        </lg>
                    </p>
                    <chapter eID="Job.10"/>
                    <chapter osisID="Job.11" sID="Job.11" n="יא"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.11.1" sID="Job.11.1" n="א"/> וַ֭יַּעַן צֹפַ֥ר הַֽנַּעֲמָתִ֗י וַיֹּאמַֽר׃<verse eID="Job.11.1"/></l>
                            <l level="1"><verse osisID="Job.11.2" sID="Job.11.2" n="ב"/> הֲרֹ֣ב דְּ֭בָרִים לֹ֣א יֵעָנֶ֑ה</l>
                            <l level="2">וְאִם־אִ֖ישׁ שְׂפָתַ֣יִם יִצְדָּֽק׃<verse eID="Job.11.2"/></l>
                            <l level="1"><verse osisID="Job.11.3" sID="Job.11.3" n="ג"/> בַּ֭דֶּיךָ מְתִ֣ים יַחֲרִ֑ישׁוּ</l>
                            <l level="2">וַ֝תִּלְעַ֗ג וְאֵ֣ין מַכְלִֽם׃<verse eID="Job.11.3"/></l>
                            <l level="1"><verse osisID="Job.11.4" sID="Job.11.4" n="ד"/> וַ֭תֹּאמֶר זַ֣ךְ לִקְחִ֑י</l>
                            <l level="2">וּ֝בַ֗ר הָיִ֥יתִי בְעֵינֶֽיךָ׃<verse eID="Job.11.4"/></l>
                            <l level="1"><verse osisID="Job.11.5" sID="Job.11.5" n="ה"/> וְֽאוּלָ֗ם מִֽי־יִתֵּ֣ן אֱל֣וֹהַּ דַּבֵּ֑ר</l>
                            <l level="2">וְיִפְתַּ֖ח שְׂפָתָ֣יו עִמָּֽךְ׃<verse eID="Job.11.5"/></l>
                            <l level="1"><verse osisID="Job.11.6" sID="Job.11.6" n="ו"/> וְיַגֶּד־לְךָ֨ ׀ תַּ֥עֲלֻמ֣וֹת חׇכְמָה֮</l>
                            <l level="2">כִּֽי־כִפְלַ֢יִם לְֽת֫וּשִׁיָּ֥ה</l>
                            <l level="3">וְדַ֡ע</l>
                            <l level="3">כִּֽי־יַשֶּׁ֥ה לְךָ֥ אֱ֝ל֗וֹהַּ מֵעֲוֺנֶֽךָ׃<verse eID="Job.11.6"/></l>
                            <l level="1"><verse osisID="Job.11.7" sID="Job.11.7" n="ז"/> הַחֵ֣קֶר אֱל֣וֹהַּ תִּמְצָ֑א</l>
                            <l level="2">אִ֤ם עַד־תַּכְלִ֖ית שַׁדַּ֣י תִּמְצָֽא׃<verse eID="Job.11.7"/></l>
                            <l level="1"><verse osisID="Job.11.8" sID="Job.11.8" n="ח"/> גׇּבְהֵ֣י שָׁ֭מַיִם מַה־תִּפְעָ֑ל</l>
                            <l level="2">עֲמֻקָּ֥ה מִ֝שְּׁא֗וֹל מַה־תֵּדָֽע׃<verse eID="Job.11.8"/></l>
                            <l level="1"><verse osisID="Job.11.9" sID="Job.11.9" n="ט"/> אֲרֻכָּ֣ה מֵאֶ֣רֶץ מִדָּ֑הּ</l>
                            <l level="2">וּ֝רְחָבָ֗ה מִנִּי־יָֽם׃<verse eID="Job.11.9"/></l>
                            <l level="1"><verse osisID="Job.11.10" sID="Job.11.10" n="י"/> אִם־יַחֲלֹ֥ף וְיַסְגִּ֑יר</l>
                            <l level="2">וְ֝יַקְהִ֗יל וּמִ֣י יְשִׁיבֶֽנּוּ׃<verse eID="Job.11.10"/></l>
                            <l level="1"><verse osisID="Job.11.11" sID="Job.11.11" n="יא"/> כִּי־ה֭וּא יָדַ֣ע מְתֵי־שָׁ֑וְא</l>
                            <l level="2">וַיַּרְא־אָ֝֗וֶן וְלֹ֣א יִתְבּוֹנָֽן׃<verse eID="Job.11.11"/></l>
                            <l level="1"><verse osisID="Job.11.12" sID="Job.11.12" n="יב"/> וְאִ֣ישׁ נָ֭בוּב יִלָּבֵ֑ב</l>
                            <l level="2">וְעַ֥יִר פֶּ֝֗רֶא אָדָ֥ם יִוָּלֵֽד׃<verse eID="Job.11.12"/></l>
                            <l level="1"><verse osisID="Job.11.13" sID="Job.11.13" n="יג"/> אִם־אַ֭תָּ֗ה הֲכִינ֣וֹתָ לִבֶּ֑ךָ</l>
                            <l level="2">וּפָרַשְׂתָּ֖ אֵלָ֣יו כַּפֶּֽיךָ׃<verse eID="Job.11.13"/></l>
                            <l level="1"><verse osisID="Job.11.14" sID="Job.11.14" n="יד"/> אִם־אָ֣וֶן בְּ֭יָדְךָ הַרְחִיקֵ֑הוּ</l>
                            <l level="2">וְאַל־תַּשְׁכֵּ֖ן בְּאֹהָלֶ֣יךָ עַוְלָֽה׃<verse eID="Job.11.14"/></l>
                            <l level="1"><verse osisID="Job.11.15" sID="Job.11.15" n="טו"/> כִּי־אָ֤ז ׀ תִּשָּׂ֣א פָנֶ֣יךָ מִמּ֑וּם</l>
                            <l level="2">וְהָיִ֥יתָ מֻ֝צָ֗ק וְלֹ֣א תִירָֽא׃<verse eID="Job.11.15"/></l>
                            <l level="1"><verse osisID="Job.11.16" sID="Job.11.16" n="טז"/> כִּֽי־אַ֭תָּה עָמָ֣ל תִּשְׁכָּ֑ח</l>
                            <l level="2">כְּמַ֖יִם עָבְר֣וּ תִזְכֹּֽר׃<verse eID="Job.11.16"/></l>
                            <l level="1"><verse osisID="Job.11.17" sID="Job.11.17" n="יז"/> וּֽ֭מִצׇּהֳרַיִם יָק֣וּם חָ֑לֶד</l>
                            <l level="2">תָּ֝עֻ֗פָה כַּבֹּ֥קֶר תִּהְיֶֽה׃<verse eID="Job.11.17"/></l>
                            <l level="1"><verse osisID="Job.11.18" sID="Job.11.18" n="יח"/> וּֽ֭בָטַחְתָּ כִּֽי־יֵ֣שׁ תִּקְוָ֑ה</l>
                            <l level="2">וְ֝חָפַרְתָּ֗ לָבֶ֥טַח תִּשְׁכָּֽב׃<verse eID="Job.11.18"/></l>
                            <l level="1"><verse osisID="Job.11.19" sID="Job.11.19" n="יט"/> וְֽ֭רָבַצְתָּ וְאֵ֣ין מַחֲרִ֑יד</l>
                            <l level="2">וְחִלּ֖וּ פָנֶ֣יךָ רַבִּֽים׃<verse eID="Job.11.19"/></l>
                            <l level="1"><verse osisID="Job.11.20" sID="Job.11.20" n="כ"/> וְעֵינֵ֥י רְשָׁעִ֗ים תִּ֫כְלֶ֥ינָה</l>
                            <l level="2">וּ֭מָנוֹס אָבַ֣ד מִנְהֶ֑ם</l>
                            <l level="3">וְ֝תִקְוָתָ֗ם מַֽפַּֽח־נָֽפֶשׁ׃<verse eID="Job.11.20"/></l>
                        </lg>
                    </p>
                    <chapter eID="Job.11"/>
                    <chapter osisID="Job.12" sID="Job.12" n="יב"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.12.1" sID="Job.12.1" n="א"/> וַיַּ֥עַן אִיּ֗וֹב וַיֹּאמַֽר׃<verse eID="Job.12.1"/></l>
                            <l level="1"><verse osisID="Job.12.2" sID="Job.12.2" n="ב"/> אׇ֭מְנָם כִּ֣י אַתֶּם־עָ֑ם</l>
                            <l level="2">וְ֝עִמָּכֶ֗ם תָּמ֥וּת חׇכְמָֽה׃<verse eID="Job.12.2"/></l>
                            <l level="1"><verse osisID="Job.12.3" sID="Job.12.3" n="ג"/> גַּם־לִ֤י לֵבָ֨ב ׀ כְּֽמוֹכֶ֗ם</l>
                            <l level="2">לֹא־נֹפֵ֣ל אָנֹכִ֣י מִכֶּ֑ם</l>
                            <l level="3">וְאֶת־מִי־אֵ֥ין כְּמוֹ־אֵֽלֶּה׃<verse eID="Job.12.3"/></l>
                            <l level="1"><verse osisID="Job.12.4" sID="Job.12.4" n="ד"/> שְׂחֹ֤ק לְרֵעֵ֨הוּ ׀ אֶהְיֶ֗ה</l>
                            <l level="2">קֹרֵ֣א לֶ֭אֱלוֹהַּ וַֽיַּעֲנֵ֑הוּ</l>
                            <l level="3">שְׂ֝ח֗וֹק צַדִּ֥יק תָּמִֽים׃<verse eID="Job.12.4"/></l>
                            <l level="1"><verse osisID="Job.12.5" sID="Job.12.5" n="ה"/> לַפִּ֣יד בּ֭וּז לְעַשְׁתּ֣וּת שַׁאֲנָ֑ן</l>
                            <l level="2">נָ֝כ֗וֹן לְמ֣וֹעֲדֵי רָֽגֶל׃<verse eID="Job.12.5"/></l>
                            <l level="1"><verse osisID="Job.12.6" sID="Job.12.6" n="ו"/> יִשְׁלָ֤יוּ אֹהָלִ֨ים ׀ לְשֹׁ֥דְדִ֗ים</l>
                            <l level="2">וּֽ֭בַטֻּחוֹת לְמַרְגִּ֣יזֵי אֵ֑ל</l>
                            <l level="3">לַאֲשֶׁ֤ר הֵבִ֖יא אֱל֣וֹהַּ בְּיָדֽוֹ׃<verse eID="Job.12.6"/></l>
                            <l level="1"><verse osisID="Job.12.7" sID="Job.12.7" n="ז"/> וְֽאוּלָ֗ם שְׁאַל־נָ֣א בְהֵמ֣וֹת וְתֹרֶ֑ךָּ</l>
                            <l level="2">וְע֥וֹף הַ֝שָּׁמַ֗יִם וְיַגֶּד־לָֽךְ׃<verse eID="Job.12.7"/></l>
                            <l level="1"><verse osisID="Job.12.8" sID="Job.12.8" n="ח"/> א֤וֹ שִׂ֣יחַ לָאָ֣רֶץ וְתֹרֶ֑ךָּ</l>
                            <l level="2">וִיסַפְּר֥וּ לְ֝ךָ֗ דְּגֵ֣י הַיָּֽם׃<verse eID="Job.12.8"/></l>
                            <l level="1"><verse osisID="Job.12.9" sID="Job.12.9" n="ט"/> מִ֭י לֹא־יָדַ֣ע בְּכׇל־אֵ֑לֶּה</l>
                            <l level="2">כִּ֥י יַד־יְ֝הֹוָ֗ה עָ֣שְׂתָה זֹּֽאת׃<verse eID="Job.12.9"/></l>
                            <l level="1"><verse osisID="Job.12.10" sID="Job.12.10" n="י"/> אֲשֶׁ֣ר בְּ֭יָדוֹ נֶ֣פֶשׁ כׇּל־חָ֑י</l>
                            <l level="2">וְ֝ר֗וּחַ כׇּל־בְּשַׂר־אִֽישׁ׃<verse eID="Job.12.10"/></l>
                            <l level="1"><verse osisID="Job.12.11" sID="Job.12.11" n="יא"/> הֲלֹא־אֹ֭זֶן מִלִּ֣ין תִּבְחָ֑ן</l>
                            <l level="2">וְ֝חֵ֗ךְ אֹ֣כֶל יִטְעַם־לֽוֹ׃<verse eID="Job.12.11"/></l>
                            <l level="1"><verse osisID="Job.12.12" sID="Job.12.12" n="יב"/> בִּישִׁישִׁ֥ים חׇכְמָ֑ה</l>
                            <l level="2">וְאֹ֖רֶךְ יָמִ֣ים תְּבוּנָֽה׃<verse eID="Job.12.12"/></l>
                            <l level="1"><verse osisID="Job.12.13" sID="Job.12.13" n="יג"/> עִ֭מּוֹ חׇכְמָ֣ה וּגְבוּרָ֑ה</l>
                            <l level="2">ל֝֗וֹ עֵצָ֥ה וּתְבוּנָֽה׃<verse eID="Job.12.13"/></l>
                            <l level="1"><verse osisID="Job.12.14" sID="Job.12.14" n="יד"/> הֵ֣ן יַ֭הֲרוֹס וְלֹ֣א יִבָּנֶ֑ה</l>
                            <l level="2">יִסְגֹּ֥ר עַל־אִ֝֗ישׁ וְלֹ֣א יִפָּתֵֽחַ׃<verse eID="Job.12.14"/></l>
                            <l level="1"><verse osisID="Job.12.15" sID="Job.12.15" n="טו"/> הֵ֤ן יַעְצֹ֣ר בַּמַּ֣יִם וְיִבָ֑שׁוּ</l>
                            <l level="2">וִ֝ישַׁלְּחֵ֗ם וְיַ֖הַפְכוּ אָֽרֶץ׃<verse eID="Job.12.15"/></l>
                            <l level="1"><verse osisID="Job.12.16" sID="Job.12.16" n="טז"/> עִ֭מּוֹ עֹ֣ז וְתוּשִׁיָּ֑ה</l>
                            <l level="2">ל֝֗וֹ שֹׁגֵ֥ג וּמַשְׁגֶּֽה׃<verse eID="Job.12.16"/></l>
                            <l level="1"><verse osisID="Job.12.17" sID="Job.12.17" n="יז"/> מוֹלִ֣יךְ יוֹעֲצִ֣ים שׁוֹלָ֑ל</l>
                            <l level="2">וְֽשֹׁפְטִ֥ים יְהוֹלֵֽל׃<verse eID="Job.12.17"/></l>
                            <l level="1"><verse osisID="Job.12.18" sID="Job.12.18" n="יח"/> מוּסַ֣ר מְלָכִ֣ים פִּתֵּ֑חַ</l>
                            <l level="2">וַיֶּאְסֹ֥ר אֵ֝ז֗וֹר בְּמׇתְנֵיהֶֽם׃<verse eID="Job.12.18"/></l>
                            <l level="1"><verse osisID="Job.12.19" sID="Job.12.19" n="יט"/> מוֹלִ֣יךְ כֹּהֲנִ֣ים שׁוֹלָ֑ל</l>
                            <l level="2">וְאֵ֖תָנִ֣ים יְסַלֵּֽף׃<verse eID="Job.12.19"/></l>
                            <l level="1"><verse osisID="Job.12.20" sID="Job.12.20" n="כ"/> מֵסִ֣יר שָׂ֭פָה לְנֶאֱמָנִ֑ים</l>
                            <l level="2">וְטַ֖עַם זְקֵנִ֣ים יִקָּֽח׃<verse eID="Job.12.20"/></l>
                            <l level="1"><verse osisID="Job.12.21" sID="Job.12.21" n="כא"/> שׁוֹפֵ֣ךְ בּ֭וּז עַל־נְדִיבִ֑ים</l>
                            <l level="2">וּמְזִ֖יחַ אֲפִיקִ֣ים רִפָּֽה׃<verse eID="Job.12.21"/></l>
                            <l level="1"><verse osisID="Job.12.22" sID="Job.12.22" n="כב"/> מְגַלֶּ֣ה עֲ֭מֻקוֹת מִנִּי־חֹ֑שֶׁךְ</l>
                            <l level="2">וַיֹּצֵ֖א לָא֣וֹר צַלְמָֽוֶת׃<verse eID="Job.12.22"/></l>
                            <l level="1"><verse osisID="Job.12.23" sID="Job.12.23" n="כג"/> מַשְׂגִּ֣יא לַ֭גּוֹיִם וַֽיְאַבְּדֵ֑ם</l>
                            <l level="2">שֹׁטֵ֥חַ לַ֝גּוֹיִ֗ם וַיַּנְחֵֽם׃<verse eID="Job.12.23"/></l>
                            <l level="1"><verse osisID="Job.12.24" sID="Job.12.24" n="כד"/> מֵסִ֗יר לֵ֭ב רָאשֵׁ֣י עַם־הָאָ֑רֶץ</l>
                            <l level="2">וַ֝יַּתְעֵ֗ם בְּתֹ֣הוּ לֹא־דָֽרֶךְ׃<verse eID="Job.12.24"/></l>
                            <l level="1"><verse osisID="Job.12.25" sID="Job.12.25" n="כה"/> יְמַֽשְׁשׁוּ־חֹ֥שֶׁךְ וְלֹא־א֑וֹר</l>
                            <l level="2">וַ֝יַּתְעֵ֗ם כַּשִּׁכּֽוֹר׃<verse eID="Job.12.25"/></l>
                        </lg>
                    </p>
                    <chapter eID="Job.12"/>
                    <chapter osisID="Job.13" sID="Job.13" n="יג"/>
                    <p>
                        <lb/>
                        <lg>
                            <l level="1"><verse osisID="Job.13.1" sID="Job.13.1" n="א"/> הֶן־כֹּ֭ל רָאֲתָ֣ה עֵינִ֑י</l>
                            <l level="2">שָֽׁמְעָ֥ה אׇ֝זְנִ֗י וַתָּ֥בֶן לָֽהּ׃<verse eID="Job.13.1"/></l>
                            <l level="1"><verse osisID="Job.13.2" sID="Job.13.2" n="ב"/> כְּֽ֭דַעְתְּכֶם יָדַ֣עְתִּי גַם־אָ֑נִי</l>
                            <l level="2">לֹֽא־נֹפֵ֖ל אָנֹכִ֣י מִכֶּֽם׃<verse eID="Job.13.2"/></l>
                            <l level="1"><verse osisID="Job.13.3" sID="Job.13.3" n="ג"/> אוּלָ֗ם אֲ֭נִי אֶל־שַׁדַּ֣י אֲדַבֵּ֑ר</l>
                            <l level="2">וְהוֹכֵ֖חַ אֶל־אֵ֣ל אֶחְפָּֽץ׃<verse eID="Job.13.3"/></l>
                            <l level="1"><verse osisID="Job.13.4" sID="Job.13.4" n="ד"/> וְֽאוּלָ֗ם אַתֶּ֥ם טֹפְלֵי־שָׁ֑קֶר</l>
                            <l level="2">רֹפְאֵ֖י אֱלִ֣ל כֻּלְּכֶֽם׃<verse eID="Job.13.4"/></l>
                            <l level="1"><verse osisID="Job.13.5" sID="Job.13.5" n="ה"/> מִי־יִ֭תֵּן הַחֲרֵ֣שׁ תַּחֲרִישׁ֑וּן</l>
                            <l level="2">וּתְהִ֖י לָכֶ֣ם לְחׇכְמָֽה׃<verse eID="Job.13.5"/></l>
                            <l level="1"><verse osisID="Job.13.6" sID="Job.13.6" n="ו"/> שִׁמְעוּ־נָ֥א תוֹכַחְתִּ֑י</l>
                            <l level="2">וְרִב֖וֹת שְׂפָתַ֣י הַקְשִֽׁיבוּ׃<verse eID="Job.13.6"/></l>
                            <l level="1"><verse osisID="Job.13.7" sID="Job.13.7" n="ז"/> הַ֭לְאֵל תְּדַבְּר֣וּ עַוְלָ֑ה</l>
                            <l level="2">וְ֝ל֗וֹ תְּֽדַבְּר֥וּ רְמִיָּֽה׃<verse eID="Job.13.7"/></l>
                            <l level="1"><verse osisID="Job.13.8" sID="Job.13.8" n="ח"/> הֲפָנָ֥יו תִּשָּׂא֑וּן</l>
                            <l level="2">אִם־לָאֵ֥ל תְּרִיבֽוּן׃<verse eID="Job.13.8"/></l>
                            <l level="1"><verse osisID="Job.13.9" sID="Job.13.9" n="ט"/> הֲ֭טוֹב כִּֽי־יַחְקֹ֣ר אֶתְכֶ֑ם</l>
                            <l level="2">אִם־כְּהָתֵ֥ל בֶּ֝אֱנ֗וֹשׁ תְּהָתֵ֥לּוּ בֽוֹ׃<verse eID="Job.13.9"/></l>
                            <l level="1"><verse osisID="Job.13.10" sID="Job.13.10" n="י"/> הוֹכֵ֣חַ יוֹכִ֣יחַ אֶתְכֶ֑ם</l>
                            <l level="2">אִם־בַּ֝סֵּ֗תֶר פָּנִ֥ים תִּשָּׂאֽוּן׃<verse eID="Job.13.10"/></l>
                            <l level="1"><verse osisID="Job.13.11" sID="Job.13.11" n="יא"/> הֲלֹ֣א שְׂ֭אֵתוֹ תְּבַעֵ֣ת אֶתְכֶ֑ם</l>
                            <l level="2">וּ֝פַחְדּ֗וֹ יִפֹּ֥ל עֲלֵיכֶֽם׃<verse eID="Job.13.11"/></l>
                            <l level="1"><verse osisID="Job.13.12" sID="Job.13.12" n="יב"/> זִֽ֭כְרֹנֵיכֶם מִשְׁלֵי־אֵ֑פֶר</l>
                            <l level="2">לְגַבֵּי־חֹ֝֗מֶר גַּבֵּיכֶֽם׃<verse eID="Job.13.12"/></l>
                            <l level="1"><verse osisID="Job.13.13" sID="Job.13.13" n="יג"/> הַחֲרִ֣ישׁוּ מִ֭מֶּנִּי וַאֲדַבְּרָה־אָ֑נִי</l>
                            <l level="2">וְיַעֲבֹ֖ר עָלַ֣י מָֽה׃<verse eID="Job.13.13"/></l>
                            <l level="1"><verse osisID="Job.13.14" sID="Job.13.14" n="יד"/> עַל־מָ֤ה ׀ אֶשָּׂ֣א בְשָׂרִ֣י בְשִׁנָּ֑י</l>
                            <l level="2">וְ֝נַפְשִׁ֗י אָשִׂ֥ים בְּכַפִּֽי׃<verse eID="Job.13.14"/></l>
                            <l level="1"><verse osisID="Job.13.15" sID="Job.13.15" n="טו"/> הֵ֣ן יִ֭קְטְלֵנִי <seg type="x-ketiv">לא</seg> ל֣וֹ אֲיַחֵ֑ל</l>
                            <l level="2">אַךְ־דְּ֝רָכַ֗י אֶל־פָּנָ֥יו אוֹכִֽיחַ׃<verse eID="Job.13.15"/></l>
                            <l level="1"><verse osisID="Job.13.16" sID="Job.13.16" n="טז"/> גַּם־הוּא־לִ֥י לִישׁוּעָ֑ה</l>
                            <l level="2">כִּי־לֹ֥א לְ֝פָנָ֗יו חָנֵ֥ף יָבֽוֹא׃<verse eID="Job.13.16"/></l>
                            <l level="1"><verse osisID="Job.13.17" sID="Job.13.17" n="יז"/> שִׁמְע֣וּ שָׁ֭מוֹעַ מִלָּתִ֑י</l>
                            <l level="2">וְ֝אַחֲוָתִ֗י בְּאׇזְנֵיכֶֽם׃<verse eID="Job.13.17"/></l>
                            <l level="1"><verse osisID="Job.13.18" sID="Job.13.18" n="יח"/> הִנֵּה־נָ֭א עָרַ֣כְתִּי מִשְׁפָּ֑ט</l>
                            <l level="2">יָ֝דַ֗עְתִּי כִּי־אֲנִ֥י אֶצְדָּֽק׃<verse eID="Job.13.18"/></l>
                            <l level="1"><verse osisID="Job.13.19" sID="Job.13.19" n="יט"/> מִי־ה֭וּא יָרִ֣יב עִמָּדִ֑י</l>
                            <l level="2">כִּֽי־עַתָּ֖ה אַחֲרִ֣ישׁ וְאֶגְוָֽע׃<verse eID="Job.13.19"/></l>
                            <l level="1"><verse osisID="Job.13.20" sID="Job.13.20" n="כ"/> אַךְ־שְׁ֭תַּיִם אַל־תַּ֣עַשׂ עִמָּדִ֑י</l>
                            <l level="2">אָ֥ז מִ֝פָּנֶ֗יךָ לֹ֣א אֶסָּתֵֽר׃<verse eID="Job.13.20"/></l>
                            <l level="1"><verse osisID="Job.13.21" sID="Job.13.21" n="כא"/> כַּ֭פְּךָ מֵעָלַ֣י הַרְחַ֑ק</l>
                            <l level="2">וְ֝אֵ֥מָתְךָ֗ אַֽל־תְּבַעֲתַֽנִּי׃<verse eID="Job.13.21"/></l>
                            <l level="1"><verse osisID="Job.13.22" sID="Job.13.22" n="כב"/> וּ֭קְרָא וְאָנֹכִ֣י אֶעֱנֶ֑ה</l>
                            <l level="2">אֽוֹ־אֲ֝דַבֵּ֗ר וַהֲשִׁיבֵֽנִי׃<verse eID="Job.13.22"/></l>
                            <l level="1"><verse osisID="Job.13.23" sID="Job.13.23" n="כג"/> כַּמָּ֣ה לִ֭י עֲוֺנ֣וֹת וְחַטָּא֑וֹת</l>
                            <l level="2">פִּֽשְׁעִ֥י וְ֝חַטָּאתִ֗י הֹדִיעֵֽנִי׃<verse eID="Job.13.23"/></l>
                            <l level="1"><verse osisID="Job.13.24" sID="Job.13.24" n="כד"/> לָֽמָּה־פָנֶ֥יךָ תַסְתִּ֑יר</l>
                            <l level="2">וְתַחְשְׁבֵ֖נִי לְאוֹיֵ֣ב לָֽךְ׃<verse eID="Job.13.24"/></l>
                            <l level="1"><verse osisID="Job.13.25" sID="Job.13.25" n="כה"/> הֶעָלֶ֣ה נִדָּ֣ף תַּעֲר֑וֹץ</l>
                            <l level="2">וְאֶת־קַ֖שׁ יָבֵ֣שׁ תִּרְדֹּֽף׃<verse eID="Job.13.25"/></l>
                            <l level="1"><verse osisID="Job.13.26" sID="Job.13.26" n="כו"/> כִּֽי־תִכְתֹּ֣ב עָלַ֣י מְרֹר֑וֹת</l>
                            <l level="2">וְ֝תוֹרִישֵׁ֗נִי עֲוֺנ֥וֹת נְעוּרָֽי׃<verse eID="Job.13.26"/></l>
                            <l level="1"><verse osisID="Job.13.27" sID="Job.13.27" n="כז"/> וְתָ֘שֵׂ֤ם בַּסַּ֨ד ׀ רַגְלַ֗י</l>
                            <l level="2">וְתִשְׁמ֥וֹר כׇּל־אׇרְחוֹתָ֑י</l>
                            <l level="3">עַל־שׇׁרְשֵׁ֥י רַ֝גְלַ֗י תִּתְחַקֶּֽה׃<verse eID="Job.13.27"/></l>
                            <l level="1"><verse osisID="Job.13.28" sID="Job.13.28" n="כח"/> וְ֭הוּא כְּרָקָ֣ב יִבְלֶ֑ה</l>
                            <l level="2">כְּ֝בֶ֗גֶד אֲכָ֣לוֹ עָֽשׁ׃<verse eID="Job.13.28"/></l>
                        </lg>
                    </p>
                    <chapter eID="Job.13"/>
                    <chapter osisID="Job.14" sID="Job.14" n="יד"/>
                    <p>
                        <lb/>
                        <lg>
                            <l level="1"><verse osisID="Job.14.1" sID="Job.14.1" n="א"/> אָ֭דָם יְל֣וּד אִשָּׁ֑ה</l>
                            <l level="2">קְצַ֥ר יָ֝מִ֗ים וּֽשְׂבַֽע־רֹֽגֶז׃<verse eID="Job.14.1"/></l>
                            <l level="1"><verse osisID="Job.14.2" sID="Job.14.2" n="ב"/> כְּצִ֣יץ יָ֭צָא וַיִּמָּ֑ל</l>
                            <l level="2">וַיִּבְרַ֥ח כַּ֝צֵּ֗ל וְלֹ֣א יַעֲמֽוֹד׃<verse eID="Job.14.2"/></l>
                            <l level="1"><verse osisID="Job.14.3" sID="Job.14.3" n="ג"/> אַף־עַל־זֶ֭ה פָּקַ֣חְתָּ עֵינֶ֑ךָ</l>
                            <l level="2">וְאֹ֘תִ֤י תָבִ֖יא בְמִשְׁפָּ֣ט עִמָּֽךְ׃<verse eID="Job.14.3"/></l>
                            <l level="1"><verse osisID="Job.14.4" sID="Job.14.4" n="ד"/> מִֽי־יִתֵּ֣ן טָ֭הוֹר מִטָּמֵ֗א</l>
                            <l level="2">לֹ֣א אֶחָֽד׃<verse eID="Job.14.4"/></l>
                            <l level="1"><verse osisID="Job.14.5" sID="Job.14.5" n="ה"/> אִ֥ם חֲרוּצִ֨ים ׀ יָמָ֗יו</l>
                            <l level="2">מִֽסְפַּר־חֳדָשָׁ֥יו אִתָּ֑ךְ</l>
                            <l level="3">חֻקָּ֥ו עָ֝שִׂ֗יתָ וְלֹ֣א יַעֲבֹֽר׃<verse eID="Job.14.5"/></l>
                            <l level="1"><verse osisID="Job.14.6" sID="Job.14.6" n="ו"/> שְׁעֵ֣ה מֵעָלָ֣יו וְיֶחְדָּ֑ל</l>
                            <l level="2">עַד־יִ֝רְצֶ֗ה כְּשָׂכִ֥יר יוֹמֽוֹ׃<verse eID="Job.14.6"/></l>
                            <l level="1"><verse osisID="Job.14.7" sID="Job.14.7" n="ז"/> כִּ֤י יֵ֥שׁ לָעֵ֗ץ תִּ֫קְוָ֥ה</l>
                            <l level="2">אִֽם־יִ֭כָּרֵת וְע֣וֹד יַחֲלִ֑יף</l>
                            <l level="3">וְ֝יֹנַקְתּ֗וֹ לֹ֣א תֶחְדָּֽל׃<verse eID="Job.14.7"/></l>
                            <l level="1"><verse osisID="Job.14.8" sID="Job.14.8" n="ח"/> אִם־יַזְקִ֣ין בָּאָ֣רֶץ שׇׁרְשׁ֑וֹ</l>
                            <l level="2">וּ֝בֶעָפָ֗ר יָמ֥וּת גִּזְעֽוֹ׃<verse eID="Job.14.8"/></l>
                            <l level="1"><verse osisID="Job.14.9" sID="Job.14.9" n="ט"/> מֵרֵ֣יחַ מַ֣יִם יַפְרִ֑חַ</l>
                            <l level="2">וְעָשָׂ֖ה קָצִ֣יר כְּמוֹ־נָֽטַע׃<verse eID="Job.14.9"/></l>
                            <l level="1"><verse osisID="Job.14.10" sID="Job.14.10" n="י"/> וְגֶ֣בֶר יָ֭מוּת וַֽיֶּחֱלָ֑שׁ</l>
                            <l level="2">וַיִּגְוַ֖ע אָדָ֣ם וְאַיּֽוֹ׃<verse eID="Job.14.10"/></l>
                            <l level="1"><verse osisID="Job.14.11" sID="Job.14.11" n="יא"/> אָזְלוּ־מַ֭יִם מִנִּי־יָ֑ם</l>
                            <l level="2">וְ֝נָהָ֗ר יֶחֱרַ֥ב וְיָבֵֽשׁ׃<verse eID="Job.14.11"/></l>
                            <l level="1"><verse osisID="Job.14.12" sID="Job.14.12" n="יב"/> וְאִ֥ישׁ שָׁכַ֗ב וְֽלֹא־יָ֫ק֥וּם</l>
                            <l level="2">עַד־בִּלְתִּ֣י שָׁ֭מַיִם לֹ֣א יָקִ֑יצוּ</l>
                            <l level="3">וְלֹֽא־יֵ֝עֹ֗רוּ מִשְּׁנָתָֽם׃<verse eID="Job.14.12"/></l>
                            <l level="1"><verse osisID="Job.14.13" sID="Job.14.13" n="יג"/> מִ֤י יִתֵּ֨ן ׀ בִּשְׁא֬וֹל תַּצְפִּנֵ֗נִי</l>
                            <l level="2">תַּ֭סְתִּירֵנִי עַד־שׁ֣וּב אַפֶּ֑ךָ</l>
                            <l level="3">תָּ֤שִֽׁית לִ֖י חֹ֣ק וְתִזְכְּרֵֽנִי׃<verse eID="Job.14.13"/></l>
                            <l level="1"><verse osisID="Job.14.14" sID="Job.14.14" n="יד"/> אִם־יָמ֥וּת גֶּ֗בֶר הֲיִֽ֫חְיֶ֥ה</l>
                            <l level="2">כׇּל־יְמֵ֣י צְבָאִ֣י אֲיַחֵ֑ל</l>
                            <l level="3">עַד־בּ֝֗וֹא חֲלִיפָתִֽי׃<verse eID="Job.14.14"/></l>
                            <l level="1"><verse osisID="Job.14.15" sID="Job.14.15" n="טו"/> תִּ֭קְרָא וְאָנֹכִ֣י אֶעֱנֶ֑ךָּ</l>
                            <l level="2">לְֽמַעֲשֵׂ֖ה יָדֶ֣יךָ תִכְסֹֽף׃<verse eID="Job.14.15"/></l>
                            <l level="1"><verse osisID="Job.14.16" sID="Job.14.16" n="טז"/> כִּֽי־עַ֭תָּה צְעָדַ֣י תִּסְפּ֑וֹר</l>
                            <l level="2">לֹֽא־תִ֝שְׁמֹ֗ר עַל־חַטָּאתִֽי׃<verse eID="Job.14.16"/></l>
                            <l level="1"><verse osisID="Job.14.17" sID="Job.14.17" n="יז"/> חָתֻ֣ם בִּצְר֣וֹר פִּשְׁעִ֑י</l>
                            <l level="2">וַ֝תִּטְפֹּ֗ל עַל־עֲוֺנִֽי׃<verse eID="Job.14.17"/></l>
                            <l level="1"><verse osisID="Job.14.18" sID="Job.14.18" n="יח"/> וְ֭אוּלָם הַר־נוֹפֵ֣ל יִבּ֑וֹל</l>
                            <l level="2">וְ֝צ֗וּר יֶעְתַּ֥ק מִמְּקֹמֽוֹ׃<verse eID="Job.14.18"/></l>
                            <l level="1"><verse osisID="Job.14.19" sID="Job.14.19" n="יט"/> אֲבָנִ֤ים ׀ שָׁ֥חֲקוּ מַ֗יִם</l>
                            <l level="2">תִּשְׁטֹֽף־סְפִיחֶ֥יהָ עֲפַר־אָ֑רֶץ</l>
                            <l level="3">וְתִקְוַ֖ת אֱנ֣וֹשׁ הֶֽאֱבַֽדְתָּ׃<verse eID="Job.14.19"/></l>
                            <l level="1"><verse osisID="Job.14.20" sID="Job.14.20" n="כ"/> תִּתְקְפֵ֣הוּ לָ֭נֶצַח וַֽיַּהֲלֹ֑ךְ</l>
                            <l level="2">מְשַׁנֶּ֥ה פָ֝נָ֗יו וַֽתְּשַׁלְּחֵֽהוּ׃<verse eID="Job.14.20"/></l>
                            <l level="1"><verse osisID="Job.14.21" sID="Job.14.21" n="כא"/> יִכְבְּד֣וּ בָ֭נָיו וְלֹ֣א יֵדָ֑ע</l>
                            <l level="2">וְ֝יִצְעֲר֗וּ וְֽלֹא־יָבִ֥ין לָֽמוֹ׃<verse eID="Job.14.21"/></l>
                            <l level="1"><verse osisID="Job.14.22" sID="Job.14.22" n="כב"/> אַךְ־בְּ֭שָׂרוֹ עָלָ֣יו יִכְאָ֑ב</l>
                            <l level="2">וְ֝נַפְשׁ֗וֹ עָלָ֥יו תֶּאֱבָֽל׃<verse eID="Job.14.22"/></l>
                        </lg>
                    </p>
                    <chapter eID="Job.14"/>
                    <chapter osisID="Job.15" sID="Job.15" n="טו"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.15.1" sID="Job.15.1" n="א"/> וַ֭יַּעַן אֱלִיפַ֥ז הַֽתֵּימָנִ֗י וַיֹּאמַֽר׃<verse eID="Job.15.1"/></l>
                            <l level="1"><verse osisID="Job.15.2" sID="Job.15.2" n="ב"/> הֶחָכָ֗ם יַעֲנֶ֥ה דַעַת־ר֑וּחַ</l>
                            <l level="2">וִימַלֵּ֖א קָדִ֣ים בִּטְנֽוֹ׃<verse eID="Job.15.2"/></l>
                            <l level="1"><verse osisID="Job.15.3" sID="Job.15.3" n="ג"/> הוֹכֵ֣חַ בְּ֭דָבָר לֹ֣א יִסְכּ֑וֹן</l>
                            <l level="2">וּ֝מִלִּ֗ים לֹא־יוֹעִ֥יל בָּֽם׃<verse eID="Job.15.3"/></l>
                            <l level="1"><verse osisID="Job.15.4" sID="Job.15.4" n="ד"/> אַף־אַ֭תָּה תָּפֵ֣ר יִרְאָ֑ה</l>
                            <l level="2">וְתִגְרַ֥ע שִׂ֝יחָ֗ה לִפְנֵי־אֵֽל׃<verse eID="Job.15.4"/></l>
                            <l level="1"><verse osisID="Job.15.5" sID="Job.15.5" n="ה"/> כִּ֤י יְאַלֵּ֣ף עֲוֺנְךָ֣ פִ֑יךָ</l>
                            <l level="2">וְ֝תִבְחַ֗ר לְשׁ֣וֹן עֲרוּמִֽים׃<verse eID="Job.15.5"/></l>
                            <l level="1"><verse osisID="Job.15.6" sID="Job.15.6" n="ו"/> יַרְשִׁיעֲךָ֣ פִ֣יךָ וְלֹא־אָ֑נִי</l>
                            <l level="2">וּ֝שְׂפָתֶ֗יךָ יַעֲנוּ־בָֽךְ׃<verse eID="Job.15.6"/></l>
                            <l level="1"><verse osisID="Job.15.7" sID="Job.15.7" n="ז"/> הֲרִאישׁ֣וֹן אָ֭דָם תִּוָּלֵ֑ד</l>
                            <l level="2">וְלִפְנֵ֖י גְבָע֣וֹת חוֹלָֽלְתָּ׃<verse eID="Job.15.7"/></l>
                            <l level="1"><verse osisID="Job.15.8" sID="Job.15.8" n="ח"/> הַבְס֣וֹד אֱל֣וֹהַּ תִּשְׁמָ֑ע</l>
                            <l level="2">וְתִגְרַ֖ע אֵלֶ֣יךָ חׇכְמָֽה׃<verse eID="Job.15.8"/></l>
                            <l level="1"><verse osisID="Job.15.9" sID="Job.15.9" n="ט"/> מַה־יָּ֭דַעְתָּ וְלֹ֣א נֵדָ֑ע</l>
                            <l level="2">תָּ֝בִ֗ין וְֽלֹא־עִמָּ֥נוּ הֽוּא׃<verse eID="Job.15.9"/></l>
                            <l level="1"><verse osisID="Job.15.10" sID="Job.15.10" n="י"/> גַּם־שָׂ֣ב גַּם־יָשִׁ֣ישׁ בָּ֑נוּ</l>
                            <l level="2">כַּבִּ֖יר מֵאָבִ֣יךָ יָמִֽים׃<verse eID="Job.15.10"/></l>
                            <l level="1"><verse osisID="Job.15.11" sID="Job.15.11" n="יא"/> הַמְעַ֣ט מִ֭מְּךָ תַּנְחוּמ֣וֹת אֵ֑ל</l>
                            <l level="2">וְ֝דָבָ֗ר לָאַ֥ט עִמָּֽךְ׃<verse eID="Job.15.11"/></l>
                            <l level="1"><verse osisID="Job.15.12" sID="Job.15.12" n="יב"/> מַה־יִּקָּחֲךָ֥ לִבֶּ֑ךָ</l>
                            <l level="2">וּֽמַה־יִּרְזְמ֥וּן עֵינֶֽיךָ׃<verse eID="Job.15.12"/></l>
                            <l level="1"><verse osisID="Job.15.13" sID="Job.15.13" n="יג"/> כִּֽי־תָשִׁ֣יב אֶל־אֵ֣ל רוּחֶ֑ךָ</l>
                            <l level="2">וְהֹצֵ֖אתָ מִפִּ֣יךָ מִלִּֽין׃<verse eID="Job.15.13"/></l>
                            <l level="1"><verse osisID="Job.15.14" sID="Job.15.14" n="יד"/> מָה־אֱנ֥וֹשׁ כִּֽי־יִזְכֶּ֑ה</l>
                            <l level="2">וְכִי־יִ֝צְדַּ֗ק יְל֣וּד אִשָּֽׁה׃<verse eID="Job.15.14"/></l>
                            <l level="1"><verse osisID="Job.15.15" sID="Job.15.15" n="טו"/> הֵ֣ן בִּ֭קְדֹשָׁו לֹ֣א יַאֲמִ֑ין</l>
                            <l level="2">וְ֝שָׁמַ֗יִם לֹא־זַכּ֥וּ בְעֵינָֽיו׃<verse eID="Job.15.15"/></l>
                            <l level="1"><verse osisID="Job.15.16" sID="Job.15.16" n="טז"/> אַ֭ף כִּי־נִתְעָ֥ב וְֽנֶאֱלָ֑ח</l>
                            <l level="2">אִישׁ־שֹׁתֶ֖ה כַמַּ֣יִם עַוְלָֽה׃<verse eID="Job.15.16"/></l>
                            <l level="1"><verse osisID="Job.15.17" sID="Job.15.17" n="יז"/> אֲחַוְךָ֥ שְֽׁמַֽע־לִ֑י</l>
                            <l level="2">וְזֶֽה־חָ֝זִ֗יתִי וַאֲסַפֵּֽרָה׃<verse eID="Job.15.17"/></l>
                            <l level="1"><verse osisID="Job.15.18" sID="Job.15.18" n="יח"/> אֲשֶׁר־חֲכָמִ֥ים יַגִּ֑ידוּ</l>
                            <l level="2">וְלֹ֥א כִ֝חֲד֗וּ מֵאֲבוֹתָֽם׃<verse eID="Job.15.18"/></l>
                            <l level="1"><verse osisID="Job.15.19" sID="Job.15.19" n="יט"/> לָהֶ֣ם לְ֭בַדָּם נִתְּנָ֣ה הָאָ֑רֶץ</l>
                            <l level="2">וְלֹא־עָ֖בַר זָ֣ר בְּתוֹכָֽם׃<verse eID="Job.15.19"/></l>
                            <l level="1"><verse osisID="Job.15.20" sID="Job.15.20" n="כ"/> כׇּל־יְמֵ֣י רָ֭שָׁע ה֣וּא מִתְחוֹלֵ֑ל</l>
                            <l level="2">וּמִסְפַּ֥ר שָׁ֝נִ֗ים נִצְפְּנ֥וּ לֶעָרִֽיץ׃<verse eID="Job.15.20"/></l>
                            <l level="1"><verse osisID="Job.15.21" sID="Job.15.21" n="כא"/> קוֹל־פְּחָדִ֥ים בְּאׇזְנָ֑יו</l>
                            <l level="2">בַּ֝שָּׁל֗וֹם שׁוֹדֵ֥ד יְבוֹאֶֽנּוּ׃<verse eID="Job.15.21"/></l>
                            <l level="1"><verse osisID="Job.15.22" sID="Job.15.22" n="כב"/> לֹא־יַאֲמִ֣ין שׁ֭וּב מִנִּי־חֹ֑שֶׁךְ</l>
                            <l level="2"><seg type="x-ketiv">וצפו</seg> וְצָפ֖וּי ה֣וּא אֱלֵי־חָֽרֶב׃<verse eID="Job.15.22"/></l>
                            <l level="1"><verse osisID="Job.15.23" sID="Job.15.23" n="כג"/> נֹ֘דֵ֤ד ה֣וּא לַלֶּ֣חֶם אַיֵּ֑ה</l>
                            <l level="2">יָדַ֓ע ׀ כִּי־נָכ֖וֹן בְּיָד֣וֹ יֽוֹם־חֹֽשֶׁךְ׃<verse eID="Job.15.23"/></l>
                            <l level="1"><verse osisID="Job.15.24" sID="Job.15.24" n="כד"/> יְֽ֭בַעֲתֻהוּ צַ֣ר וּמְצוּקָ֑ה</l>
                            <l level="2">תִּ֝תְקְפֵ֗הוּ כְּמֶ֤לֶךְ ׀ עָתִ֬יד לַכִּידֽוֹר׃<verse eID="Job.15.24"/></l>
                            <l level="1"><verse osisID="Job.15.25" sID="Job.15.25" n="כה"/> כִּֽי־נָטָ֣ה אֶל־אֵ֣ל יָד֑וֹ</l>
                            <l level="2">וְאֶל־שַׁ֝דַּ֗י יִתְגַּבָּֽר׃<verse eID="Job.15.25"/></l>
                            <l level="1"><verse osisID="Job.15.26" sID="Job.15.26" n="כו"/> יָר֣וּץ אֵלָ֣יו בְּצַוָּ֑אר</l>
                            <l level="2">בַּ֝עֲבִ֗י גַּבֵּ֥י מָגִנָּֽיו׃<verse eID="Job.15.26"/></l>
                            <l level="1"><verse osisID="Job.15.27" sID="Job.15.27" n="כז"/> כִּֽי־כִסָּ֣ה פָנָ֣יו בְּחֶלְבּ֑וֹ</l>
                            <l level="2">וַיַּ֖עַשׂ פִּימָ֣ה עֲלֵי־כָֽסֶל׃<verse eID="Job.15.27"/></l>
                            <l level="1"><verse osisID="Job.15.28" sID="Job.15.28" n="כח"/> וַיִּשְׁכּ֤וֹן ׀ עָ֘רִ֤ים נִכְחָד֗וֹת</l>
                            <l level="2">בָּ֭תִּים לֹא־יֵ֣שְׁבוּ לָ֑מוֹ</l>
                            <l level="3">אֲשֶׁ֖ר הִתְעַתְּד֣וּ לְגַלִּֽים׃<verse eID="Job.15.28"/></l>
                            <l level="1"><verse osisID="Job.15.29" sID="Job.15.29" n="כט"/> לֹֽא־יֶ֭עְשַׁר וְלֹא־יָק֣וּם חֵיל֑וֹ</l>
                            <l level="2">וְלֹא־יִטֶּ֖ה לָאָ֣רֶץ מִנְלָֽם׃<verse eID="Job.15.29"/></l>
                            <l level="1"><verse osisID="Job.15.30" sID="Job.15.30" n="ל"/> לֹֽא־יָס֨וּר ׀ מִנִּי־חֹ֗שֶׁךְ</l>
                            <l level="2">יֹ֭נַקְתּוֹ תְּיַבֵּ֣שׁ שַׁלְהָ֑בֶת</l>
                            <l level="3">וְ֝יָס֗וּר בְּר֣וּחַ פִּֽיו׃<verse eID="Job.15.30"/></l>
                            <l level="1"><verse osisID="Job.15.31" sID="Job.15.31" n="לא"/> אַל־יַאֲמֵ֣ן בַּשָּׁ֣ו נִתְעָ֑ה</l>
                            <l level="2">כִּי־שָׁ֝֗וְא תִּהְיֶ֥ה תְמוּרָתֽוֹ׃<verse eID="Job.15.31"/></l>
                            <l level="1"><verse osisID="Job.15.32" sID="Job.15.32" n="לב"/> בְּֽלֹא־י֭וֹמוֹ תִּמָּלֵ֑א</l>
                            <l level="2">וְ֝כִפָּת֗וֹ לֹ֣א רַעֲנָֽנָה׃<verse eID="Job.15.32"/></l>
                            <l level="1"><verse osisID="Job.15.33" sID="Job.15.33" n="לג"/> יַחְמֹ֣ס כַּגֶּ֣פֶן בִּסְר֑וֹ</l>
                            <l level="2">וְיַשְׁלֵ֥ךְ כַּ֝זַּ֗יִת נִצָּתֽוֹ׃<verse eID="Job.15.33"/></l>
                            <l level="1"><verse osisID="Job.15.34" sID="Job.15.34" n="לד"/> כִּֽי־עֲדַ֣ת חָנֵ֣ף גַּלְמ֑וּד</l>
                            <l level="2">וְ֝אֵ֗שׁ אָכְלָ֥ה אׇהֳלֵי־שֹֽׁחַד׃<verse eID="Job.15.34"/></l>
                            <l level="1"><verse osisID="Job.15.35" sID="Job.15.35" n="לה"/> הָרֹ֣ה עָ֭מָל וְיָ֣לֹֽד אָ֑וֶן</l>
                            <l level="2">וּ֝בִטְנָ֗ם תָּכִ֥ין מִרְמָֽה׃<verse eID="Job.15.35"/></l>
                        </lg>
                    </p>
                    <chapter eID="Job.15"/>
                    <chapter osisID="Job.16" sID="Job.16" n="טז"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.16.1" sID="Job.16.1" n="א"/> וַיַּ֥עַן אִיּ֗וֹב וַיֹּאמַֽר׃<verse eID="Job.16.1"/></l>
                            <l level="1"><verse osisID="Job.16.2" sID="Job.16.2" n="ב"/> שָׁמַ֣עְתִּי כְאֵ֣לֶּה רַבּ֑וֹת</l>
                            <l level="2">מְנַחֲמֵ֖י עָמָ֣ל כֻּלְּכֶֽם׃<verse eID="Job.16.2"/></l>
                            <l level="1"><verse osisID="Job.16.3" sID="Job.16.3" n="ג"/> הֲקֵ֥ץ לְדִבְרֵי־ר֑וּחַ</l>
                            <l level="2">א֥וֹ מַה־יַּ֝מְרִֽיצְךָ֗ כִּ֣י תַֽעֲנֶֽה׃<verse eID="Job.16.3"/></l>
                            <l level="1"><verse osisID="Job.16.4" sID="Job.16.4" n="ד"/> גַּ֤ם ׀ אָנֹכִי֮ כָּכֶ֢ם אֲדַ֫בֵּ֥רָה</l>
                            <l level="2">ל֤וּ יֵ֪שׁ נַפְשְׁכֶ֡ם תַּ֤חַת נַפְשִׁ֗י</l>
                            <l level="1">אַחְבִּ֣ירָה עֲלֵיכֶ֣ם בְּמִלִּ֑ים</l>
                            <l level="2">וְאָנִ֥יעָה עֲ֝לֵיכֶ֗ם בְּמ֣וֹ רֹאשִֽׁי׃<verse eID="Job.16.4"/></l>
                            <l level="1"><verse osisID="Job.16.5" sID="Job.16.5" n="ה"/> אֲאַמִּצְכֶ֥ם בְּמוֹ־פִ֑י</l>
                            <l level="2">וְנִ֖יד שְׂפָתַ֣י יַחְשֹֽׂךְ׃<verse eID="Job.16.5"/></l>
                            <l level="1"><verse osisID="Job.16.6" sID="Job.16.6" n="ו"/> אִֽם־אֲ֭דַבְּרָה לֹא־יֵחָשֵׂ֣ךְ כְּאֵבִ֑י</l>
                            <l level="2">וְ֝אַחְדְּלָ֗ה מַה־מִּנִּ֥י יַהֲלֹֽךְ׃<verse eID="Job.16.6"/></l>
                            <l level="1"><verse osisID="Job.16.7" sID="Job.16.7" n="ז"/> אַךְ־עַתָּ֥ה הֶלְאָ֑נִי</l>
                            <l level="2">הֲ֝שִׁמּ֗וֹתָ כׇּל־עֲדָתִֽי׃<verse eID="Job.16.7"/></l>
                            <l level="1"><verse osisID="Job.16.8" sID="Job.16.8" n="ח"/> וַֽ֭תִּקְמְטֵנִי לְעֵ֣ד הָיָ֑ה</l>
                            <l level="2">וַיָּ֥קׇם בִּ֥י כַ֝חֲשִׁ֗י בְּפָנַ֥י יַעֲנֶֽה׃<verse eID="Job.16.8"/></l>
                            <l level="1"><verse osisID="Job.16.9" sID="Job.16.9" n="ט"/> אַפּ֤וֹ טָרַ֨ף ׀ וַֽיִּשְׂטְמֵ֗נִי</l>
                            <l level="2">חָרַ֣ק עָלַ֣י בְּשִׁנָּ֑יו</l>
                            <l level="3">צָרִ֓י ׀ יִלְטֹ֖שׁ עֵינָ֣יו לִֽי׃<verse eID="Job.16.9"/></l>
                            <l level="1"><verse osisID="Job.16.10" sID="Job.16.10" n="י"/> פָּעֲר֬וּ עָלַ֨י ׀ בְּפִיהֶ֗ם</l>
                            <l level="2">בְּ֭חֶרְפָּה הִכּ֣וּ לְחָיָ֑י</l>
                            <l level="3">יַ֝֗חַד עָלַ֥י יִתְמַלָּאֽוּן׃<verse eID="Job.16.10"/></l>
                            <l level="1"><verse osisID="Job.16.11" sID="Job.16.11" n="יא"/> יַסְגִּירֵ֣נִי אֵ֭ל אֶ֣ל עֲוִ֑יל</l>
                            <l level="2">וְעַל־יְדֵ֖י רְשָׁעִ֣ים יִרְטֵֽנִי׃<verse eID="Job.16.11"/></l>
                            <l level="1"><verse osisID="Job.16.12" sID="Job.16.12" n="יב"/> שָׁ֘לֵ֤ו הָיִ֨יתִי ׀ וַֽיְפַרְפְּרֵ֗נִי</l>
                            <l level="2">וְאָחַ֣ז בְּ֭עׇרְפִּי וַֽיְפַצְפְּצֵ֑נִי</l>
                            <l level="3">וַיְקִימֵ֥נִי ל֝֗וֹ לְמַטָּרָֽה׃<verse eID="Job.16.12"/></l>
                            <l level="1"><verse osisID="Job.16.13" sID="Job.16.13" n="יג"/> יָ֘סֹ֤בּוּ עָלַ֨י ׀ רַבָּ֗יו</l>
                            <l level="2">יְפַלַּ֣ח כִּ֭לְיוֹתַי וְלֹ֣א יַחְמֹ֑ל</l>
                            <l level="3">יִשְׁפֹּ֥ךְ לָ֝אָ֗רֶץ מְרֵרָתִֽי׃<verse eID="Job.16.13"/></l>
                            <l level="1"><verse osisID="Job.16.14" sID="Job.16.14" n="יד"/> יִפְרְצֵ֣נִי פֶ֭רֶ<seg type="x-small">ץ</seg> עַל־פְּנֵי־פָ֑רֶץ</l>
                            <l level="2">יָרֻ֖ץ עָלַ֣י כְּגִבּֽוֹר׃<verse eID="Job.16.14"/></l>
                            <l level="1"><verse osisID="Job.16.15" sID="Job.16.15" n="טו"/> שַׂ֣ק תָּ֭פַרְתִּי עֲלֵ֣י גִלְדִּ֑י</l>
                            <l level="2">וְעֹלַ֖לְתִּי בֶעָפָ֣ר קַרְנִֽי׃<verse eID="Job.16.15"/></l>
                            <l level="1"><verse osisID="Job.16.16" sID="Job.16.16" n="טז"/> פָּנַ֣י <seg type="x-ketiv">חמרמרה</seg> חֳ֭מַרְמְרוּ מִנִּי־בֶ֑כִי</l>
                            <l level="2">וְעַ֖ל עַפְעַפַּ֣י צַלְמָֽוֶת׃<verse eID="Job.16.16"/></l>
                            <l level="1"><verse osisID="Job.16.17" sID="Job.16.17" n="יז"/> עַ֭ל לֹא־חָמָ֣ס בְּכַפָּ֑י</l>
                            <l level="2">וּֽתְפִלָּתִ֥י זַכָּֽה׃<verse eID="Job.16.17"/></l>
                            <l level="1"><verse osisID="Job.16.18" sID="Job.16.18" n="יח"/> אֶ֭רֶץ אַל־תְּכַסִּ֣י דָמִ֑י</l>
                            <l level="2">וְֽאַל־יְהִ֥י מָ֝ק֗וֹם לְזַעֲקָתִֽי׃<verse eID="Job.16.18"/></l>
                            <l level="1"><verse osisID="Job.16.19" sID="Job.16.19" n="יט"/> גַּם־עַ֭תָּה הִנֵּה־בַשָּׁמַ֣יִם עֵדִ֑י</l>
                            <l level="2">וְ֝שָׂהֲדִ֗י בַּמְּרֹמִֽים׃<verse eID="Job.16.19"/></l>
                            <l level="1"><verse osisID="Job.16.20" sID="Job.16.20" n="כ"/> מְלִיצַ֥י רֵעָ֑י</l>
                            <l level="2">אֶל־אֱ֝ל֗וֹהַּ דָּלְפָ֥ה עֵינִֽי׃<verse eID="Job.16.20"/></l>
                            <l level="1"><verse osisID="Job.16.21" sID="Job.16.21" n="כא"/> וְיוֹכַ֣ח לְגֶ֣בֶר עִם־אֱל֑וֹהַּ</l>
                            <l level="2">וּֽבֶן־אָדָ֥ם לְרֵעֵֽהוּ׃<verse eID="Job.16.21"/></l>
                            <l level="1"><verse osisID="Job.16.22" sID="Job.16.22" n="כב"/> כִּֽי־שְׁנ֣וֹת מִסְפָּ֣ר יֶאֱתָ֑יוּ</l>
                            <l level="2">וְאֹ֖רַח לֹא־אָשׁ֣וּב אֶהֱלֹֽךְ׃<verse eID="Job.16.22"/></l>
                        </lg>
                    </p>
                    <chapter eID="Job.16"/>
                    <chapter osisID="Job.17" sID="Job.17" n="יז"/>
                    <p>
                        <lb/>
                        <lg>
                            <l level="1"><verse osisID="Job.17.1" sID="Job.17.1" n="א"/> רוּחִ֣י חֻ֭בָּלָה יָמַ֥י נִזְעָ֗כוּ</l>
                            <l level="2">קְבָרִ֥ים לִֽי׃<verse eID="Job.17.1"/></l>
                            <l level="1"><verse osisID="Job.17.2" sID="Job.17.2" n="ב"/> אִם־לֹ֣א הֲ֭תֻלִים עִמָּדִ֑י</l>
                            <l level="2">וּ֝בְהַמְּרוֹתָ֗ם תָּלַ֥ן עֵינִֽי׃<verse eID="Job.17.2"/></l>
                            <l level="1"><verse osisID="Job.17.3" sID="Job.17.3" n="ג"/> שִֽׂימָה־נָּ֭א עׇרְבֵ֣נִי עִמָּ֑ךְ</l>
                            <l level="2">מִ֥י ה֝֗וּא לְיָדִ֥י יִתָּקֵֽעַ׃<verse eID="Job.17.3"/></l>
                            <l level="1"><verse osisID="Job.17.4" sID="Job.17.4" n="ד"/> כִּֽי־לִ֭בָּם צָפַ֣נְתָּ מִּשָּׂ֑כֶל</l>
                            <l level="2">עַל־כֵּ֝֗ן לֹ֣א תְרֹמֵֽם׃<verse eID="Job.17.4"/></l>
                            <l level="1"><verse osisID="Job.17.5" sID="Job.17.5" n="ה"/> לְ֭חֵלֶק יַגִּ֣יד רֵעִ֑ים</l>
                            <l level="2">וְעֵינֵ֖י בָנָ֣יו תִּכְלֶֽנָה׃<verse eID="Job.17.5"/></l>
                            <l level="1"><verse osisID="Job.17.6" sID="Job.17.6" n="ו"/> וְֽ֭הִצִּיגַנִי לִמְשֹׁ֣ל עַמִּ֑ים</l>
                            <l level="2">וְתֹ֖פֶת לְפָנִ֣ים אֶהְיֶֽה׃<verse eID="Job.17.6"/></l>
                            <l level="1"><verse osisID="Job.17.7" sID="Job.17.7" n="ז"/> וַתֵּ֣כַהּ מִכַּ֣עַשׂ עֵינִ֑י</l>
                            <l level="2">וִיצֻרַ֖י כַּצֵּ֣ל כֻּלָּֽם׃<verse eID="Job.17.7"/></l>
                            <l level="1"><verse osisID="Job.17.8" sID="Job.17.8" n="ח"/> יָשֹׁ֣מּוּ יְשָׁרִ֣ים עַל־זֹ֑את</l>
                            <l level="2">וְ֝נָקִ֗י עַל־חָנֵ֥ף יִתְעֹרָֽר׃<verse eID="Job.17.8"/></l>
                            <l level="1"><verse osisID="Job.17.9" sID="Job.17.9" n="ט"/> וְיֹאחֵ֣ז צַדִּ֣יק דַּרְכּ֑וֹ</l>
                            <l level="2">וּֽטְהׇר־יָ֝דַ֗יִם יֹסִ֥יף אֹֽמֶץ׃<verse eID="Job.17.9"/></l>
                            <l level="1"><verse osisID="Job.17.10" sID="Job.17.10" n="י"/> וְֽאוּלָ֗ם כֻּלָּ֣ם תָּ֭שֻׁבוּ וּבֹ֣אוּ נָ֑א</l>
                            <l level="2">וְלֹֽא־אֶמְצָ֖א בָכֶ֣ם חָכָֽם׃<verse eID="Job.17.10"/></l>
                            <l level="1"><verse osisID="Job.17.11" sID="Job.17.11" n="יא"/> יָמַ֣י עָ֭בְרוּ זִמֹּתַ֣י נִתְּק֑וּ</l>
                            <l level="2">מ֖וֹרָשֵׁ֣י לְבָבִֽי׃<verse eID="Job.17.11"/></l>
                            <l level="1"><verse osisID="Job.17.12" sID="Job.17.12" n="יב"/> לַ֭יְלָה לְי֣וֹם יָשִׂ֑ימוּ</l>
                            <l level="2">א֝֗וֹר קָר֥וֹב מִפְּנֵי־חֹֽשֶׁךְ׃<verse eID="Job.17.12"/></l>
                            <l level="1"><verse osisID="Job.17.13" sID="Job.17.13" n="יג"/> אִם־אֲ֭קַוֶּה שְׁא֣וֹל בֵּיתִ֑י</l>
                            <l level="2">בַּ֝חֹ֗שֶׁךְ רִפַּ֥דְתִּי יְצוּעָֽי׃<verse eID="Job.17.13"/></l>
                            <l level="1"><verse osisID="Job.17.14" sID="Job.17.14" n="יד"/> לַשַּׁ֣חַת קָ֭רָאתִי אָ֣בִי אָ֑תָּה</l>
                            <l level="2">אִמִּ֥י וַ֝אֲחֹתִ֗י לָרִמָּֽה׃<verse eID="Job.17.14"/></l>
                            <l level="1"><verse osisID="Job.17.15" sID="Job.17.15" n="טו"/> וְ֭אַיֵּה אֵפ֣וֹ תִקְוָתִ֑י</l>
                            <l level="2">וְ֝תִקְוָתִ֗י מִ֣י יְשׁוּרֶֽנָּה׃<verse eID="Job.17.15"/></l>
                            <l level="1"><verse osisID="Job.17.16" sID="Job.17.16" n="טז"/> בַּדֵּ֣י שְׁאֹ֣ל תֵּרַ֑דְנָה</l>
                            <l level="2">אִם־יַ֖חַד עַל־עָפָ֣ר נָֽחַת׃<verse eID="Job.17.16"/></l>
                        </lg>
                    </p>
                    <chapter eID="Job.17"/>
                    <chapter osisID="Job.18" sID="Job.18" n="יח"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.18.1" sID="Job.18.1" n="א"/> וַ֭יַּעַן בִּלְדַּ֥ד הַשֻּׁחִ֗י וַיֹּאמַֽר׃<verse eID="Job.18.1"/></l>
                            <l level="1"><verse osisID="Job.18.2" sID="Job.18.2" n="ב"/> עַד־אָ֤נָה ׀ תְּשִׂימ֣וּן קִנְצֵ֣י לְמִלִּ֑ין</l>
                            <l level="2">תָּ֝בִ֗ינוּ וְאַחַ֥ר נְדַבֵּֽר׃<verse eID="Job.18.2"/></l>
                            <l level="1"><verse osisID="Job.18.3" sID="Job.18.3" n="ג"/> מַ֭דּוּעַ נֶחְשַׁ֣בְנוּ כַבְּהֵמָ֑ה</l>
                            <l level="2">נִ֝טְמִ֗ינוּ בְּעֵינֵיכֶֽם׃<verse eID="Job.18.3"/></l>
                            <l level="1"><verse osisID="Job.18.4" sID="Job.18.4" n="ד"/> טֹרֵ֥ף נַפְשׁ֗וֹ בְּאַ֫פּ֥וֹ</l>
                            <l level="2">הַֽ֭לְמַעַנְךָ תֵּעָ֣זַב אָ֑רֶץ</l>
                            <l level="3">וְיֶעְתַּק־צ֝֗וּר מִמְּקֹמֽוֹ׃<verse eID="Job.18.4"/></l>
                            <l level="1"><verse osisID="Job.18.5" sID="Job.18.5" n="ה"/> גַּ֤ם א֣וֹר רְשָׁעִ֣ים יִדְעָ֑ךְ</l>
                            <l level="2">וְלֹא־יִ֝גַּ֗הּ שְׁבִ֣יב אִשּֽׁוֹ׃<verse eID="Job.18.5"/></l>
                            <l level="1"><verse osisID="Job.18.6" sID="Job.18.6" n="ו"/> א֭וֹר חָשַׁ֣ךְ בְּאׇהֳל֑וֹ</l>
                            <l level="2">וְ֝נֵר֗וֹ עָלָ֥יו יִדְעָֽךְ׃<verse eID="Job.18.6"/></l>
                            <l level="1"><verse osisID="Job.18.7" sID="Job.18.7" n="ז"/> יֵ֭צְרוּ צַעֲדֵ֣י אוֹנ֑וֹ</l>
                            <l level="2">וְֽתַשְׁלִיכֵ֥הוּ עֲצָתֽוֹ׃<verse eID="Job.18.7"/></l>
                            <l level="1"><verse osisID="Job.18.8" sID="Job.18.8" n="ח"/> כִּֽי־שֻׁלַּ֣ח בְּרֶ֣שֶׁת בְּרַגְלָ֑יו</l>
                            <l level="2">וְעַל־שְׂ֝בָכָ֗ה יִתְהַלָּֽךְ׃<verse eID="Job.18.8"/></l>
                            <l level="1"><verse osisID="Job.18.9" sID="Job.18.9" n="ט"/> יֹאחֵ֣ז בְּעָקֵ֣ב פָּ֑ח</l>
                            <l level="2">יַחֲזֵ֖ק עָלָ֣יו צַמִּֽים׃<verse eID="Job.18.9"/></l>
                            <l level="1"><verse osisID="Job.18.10" sID="Job.18.10" n="י"/> טָמ֣וּן בָּאָ֣רֶץ חַבְל֑וֹ</l>
                            <l level="2">וּ֝מַלְכֻּדְתּ֗וֹ עֲלֵ֣י נָתִֽיב׃<verse eID="Job.18.10"/></l>
                            <l level="1"><verse osisID="Job.18.11" sID="Job.18.11" n="יא"/> סָ֭בִיב בִּעֲתֻ֣הוּ בַלָּה֑וֹת</l>
                            <l level="2">וֶהֱפִיצֻ֥הוּ לְרַגְלָֽיו׃<verse eID="Job.18.11"/></l>
                            <l level="1"><verse osisID="Job.18.12" sID="Job.18.12" n="יב"/> יְהִֽי־רָעֵ֥ב אֹנ֑וֹ</l>
                            <l level="2">וְ֝אֵ֗יד נָכ֥וֹן לְצַלְעֽוֹ׃<verse eID="Job.18.12"/></l>
                            <l level="1"><verse osisID="Job.18.13" sID="Job.18.13" n="יג"/> יֹ֭אכַל בַּדֵּ֣י עוֹר֑וֹ</l>
                            <l level="2">יֹאכַ֥ל בַּ֝דָּ֗יו בְּכ֣וֹר מָֽוֶת׃<verse eID="Job.18.13"/></l>
                            <l level="1"><verse osisID="Job.18.14" sID="Job.18.14" n="יד"/> יִנָּתֵ֣ק מֵ֭אׇהֳלוֹ מִבְטַח֑וֹ</l>
                            <l level="2">וְ֝תַצְעִדֵ֗הוּ לְמֶ֣לֶךְ בַּלָּהֽוֹת׃<verse eID="Job.18.14"/></l>
                            <l level="1"><verse osisID="Job.18.15" sID="Job.18.15" n="טו"/> תִּשְׁכּ֣וֹן בְּ֭אׇהֳלוֹ מִבְּלִיל֑וֹ</l>
                            <l level="2">יְזֹרֶ֖ה עַל־נָוֵ֣הוּ גׇפְרִֽית׃<verse eID="Job.18.15"/></l>
                            <l level="1"><verse osisID="Job.18.16" sID="Job.18.16" n="טז"/> מִ֭תַּחַת שׇׁרָשָׁ֣יו יִבָ֑שׁוּ</l>
                            <l level="2">וּ֝מִמַּ֗עַל יִמַּ֥ל קְצִירֽוֹ׃<verse eID="Job.18.16"/></l>
                            <l level="1"><verse osisID="Job.18.17" sID="Job.18.17" n="יז"/> זִֽכְרוֹ־אָ֭בַד מִנִּי־אָ֑רֶץ</l>
                            <l level="2">וְלֹא־שֵׁ֥ם ל֝֗וֹ עַל־פְּנֵי־חֽוּץ׃<verse eID="Job.18.17"/></l>
                            <l level="1"><verse osisID="Job.18.18" sID="Job.18.18" n="יח"/> יֶ֭הְדְּפֻהוּ מֵא֣וֹר אֶל־חֹ֑שֶׁךְ</l>
                            <l level="2">וּֽמִתֵּבֵ֥ל יְנִדֻּֽהוּ׃<verse eID="Job.18.18"/></l>
                            <l level="1"><verse osisID="Job.18.19" sID="Job.18.19" n="יט"/> לֹ֘א נִ֤ין ל֣וֹ וְלֹא־נֶ֣כֶד בְּעַמּ֑וֹ</l>
                            <l level="2">וְאֵ֥ין שָׂ֝רִ֗יד בִּמְגוּרָֽיו׃<verse eID="Job.18.19"/></l>
                            <l level="1"><verse osisID="Job.18.20" sID="Job.18.20" n="כ"/> עַל־י֭וֹמוֹ נָשַׁ֣מּוּ אַחֲרֹנִ֑ים</l>
                            <l level="2">וְ֝קַדְמֹנִ֗ים אָ֣חֲזוּ שָֽׂעַר׃<verse eID="Job.18.20"/></l>
                            <l level="1"><verse osisID="Job.18.21" sID="Job.18.21" n="כא"/> אַךְ־אֵ֭לֶּה מִשְׁכְּנ֣וֹת עַוָּ֑ל</l>
                            <l level="2">וְ֝זֶ֗ה מְק֣וֹם לֹֽא־יָדַֽע־אֵֽל׃<verse eID="Job.18.21"/></l>
                        </lg>
                    </p>
                    <chapter eID="Job.18"/>
                    <chapter osisID="Job.19" sID="Job.19" n="יט"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.19.1" sID="Job.19.1" n="א"/> וַיַּ֥עַן אִיּ֗וֹב וַיֹּאמַֽר׃<verse eID="Job.19.1"/></l>
                            <l level="1"><verse osisID="Job.19.2" sID="Job.19.2" n="ב"/> עַד־אָ֭נָה תּוֹגְי֣וּן נַפְשִׁ֑י</l>
                            <l level="2">וּֽתְדַכּאוּנַ֥נִי בְמִלִּֽים׃<verse eID="Job.19.2"/></l>
                            <l level="1"><verse osisID="Job.19.3" sID="Job.19.3" n="ג"/> זֶ֤ה עֶ֣שֶׂר פְּ֭עָמִים תַּכְלִימ֑וּנִי</l>
                            <l level="2">לֹֽא־תֵ֝בֹ֗שׁוּ תַּהְכְּרוּ־לִֽי׃<verse eID="Job.19.3"/></l>
                            <l level="1"><verse osisID="Job.19.4" sID="Job.19.4" n="ד"/> וְאַף־אׇמְנָ֥ם שָׁגִ֑יתִי</l>
                            <l level="2">אִ֝תִּ֗י תָּלִ֥ין מְשׁוּגָתִֽי׃<verse eID="Job.19.4"/></l>
                            <l level="1"><verse osisID="Job.19.5" sID="Job.19.5" n="ה"/> אִם־אׇ֭מְנָם עָלַ֣י תַּגְדִּ֑ילוּ</l>
                            <l level="2">וְתוֹכִ֥יחוּ עָ֝לַ֗י חֶרְפָּתִֽי׃<verse eID="Job.19.5"/></l>
                            <l level="1"><verse osisID="Job.19.6" sID="Job.19.6" n="ו"/> דְּֽעוּ־אֵ֭פוֹ כִּֽי־אֱל֣וֹהַּ עִוְּתָ֑נִי</l>
                            <l level="2">וּ֝מְצוּד֗וֹ עָלַ֥י הִקִּֽיף׃<verse eID="Job.19.6"/></l>
                            <l level="1"><verse osisID="Job.19.7" sID="Job.19.7" n="ז"/> הֵ֤ן אֶצְעַ֣ק חָ֭מָס וְלֹ֣א אֵעָנֶ֑ה</l>
                            <l level="2">אֲ֝שַׁוַּ֗ע וְאֵ֣ין מִשְׁפָּֽט׃<verse eID="Job.19.7"/></l>
                            <l level="1"><verse osisID="Job.19.8" sID="Job.19.8" n="ח"/> אׇרְחִ֣י גָ֭דַר וְלֹ֣א אֶעֱב֑וֹר</l>
                            <l level="2">וְעַ֥ל נְ֝תִיבוֹתַ֗י חֹ֣שֶׁךְ יָשִֽׂים׃<verse eID="Job.19.8"/></l>
                            <l level="1"><verse osisID="Job.19.9" sID="Job.19.9" n="ט"/> כְּ֭בוֹדִי מֵעָלַ֣י הִפְשִׁ֑יט</l>
                            <l level="2">וַ֝יָּ֗סַר עֲטֶ֣רֶת רֹאשִֽׁי׃<verse eID="Job.19.9"/></l>
                            <l level="1"><verse osisID="Job.19.10" sID="Job.19.10" n="י"/> יִתְּצֵ֣נִי סָ֭בִיב וָאֵלַ֑ךְ</l>
                            <l level="2">וַיַּסַּ֥ע כָּ֝עֵ֗ץ תִּקְוָתִֽי׃<verse eID="Job.19.10"/></l>
                            <l level="1"><verse osisID="Job.19.11" sID="Job.19.11" n="יא"/> וַיַּ֣חַר עָלַ֣י אַפּ֑וֹ</l>
                            <l level="2">וַיַּחְשְׁבֵ֖נִי ל֣וֹ כְצָרָֽיו׃<verse eID="Job.19.11"/></l>
                            <l level="1"><verse osisID="Job.19.12" sID="Job.19.12" n="יב"/> יַ֤חַד ׀ יָ֘בֹ֤אוּ גְדוּדָ֗יו וַיָּסֹ֣לּוּ עָלַ֣י דַּרְכָּ֑ם</l>
                            <l level="2">וַיַּחֲנ֖וּ סָבִ֣יב לְאׇהֳלִֽי׃<verse eID="Job.19.12"/></l>
                            <l level="1"><verse osisID="Job.19.13" sID="Job.19.13" n="יג"/> אַ֭חַי מֵעָלַ֣י הִרְחִ֑יק</l>
                            <l level="2">וְ֝יֹדְעַ֗י אַךְ־זָ֥רוּ מִמֶּֽנִּי׃<verse eID="Job.19.13"/></l>
                            <l level="1"><verse osisID="Job.19.14" sID="Job.19.14" n="יד"/> חָדְל֥וּ קְרוֹבָ֑י</l>
                            <l level="2">וּֽמְיֻדָּעַ֥י שְׁכֵחֽוּנִי׃<verse eID="Job.19.14"/></l>
                            <l level="1"><verse osisID="Job.19.15" sID="Job.19.15" n="טו"/> גָּ֘רֵ֤י בֵיתִ֣י וְ֭אַמְהֹתַי לְזָ֣ר תַּחְשְׁבֻ֑נִי</l>
                            <l level="2">נׇ֝כְרִ֗י הָיִ֥יתִי בְעֵינֵיהֶֽם׃<verse eID="Job.19.15"/></l>
                            <l level="1"><verse osisID="Job.19.16" sID="Job.19.16" n="טז"/> לְעַבְדִּ֣י קָ֭רָאתִי וְלֹ֣א יַעֲנֶ֑ה</l>
                            <l level="2">בְּ֝מוֹ־פִ֗י אֶתְחַנֶּן־לֽוֹ׃<verse eID="Job.19.16"/></l>
                            <l level="1"><verse osisID="Job.19.17" sID="Job.19.17" n="יז"/> ר֭וּחִי זָ֣רָה לְאִשְׁתִּ֑י</l>
                            <l level="2">וְ֝חַנֹּתִ֗י לִבְנֵ֥י בִטְנִֽי׃<verse eID="Job.19.17"/></l>
                            <l level="1"><verse osisID="Job.19.18" sID="Job.19.18" n="יח"/> גַּם־עֲ֭וִילִים מָ֣אֲסוּ בִ֑י</l>
                            <l level="2">אָ֝ק֗וּמָה וַיְדַבְּרוּ־בִֽי׃<verse eID="Job.19.18"/></l>
                            <l level="1"><verse osisID="Job.19.19" sID="Job.19.19" n="יט"/> תִּ֭עֲבוּנִי כׇּל־מְתֵ֣י סוֹדִ֑י</l>
                            <l level="2">וְזֶה־אָ֝הַ֗בְתִּי נֶהְפְּכוּ־בִֽי׃<verse eID="Job.19.19"/></l>
                            <l level="1"><verse osisID="Job.19.20" sID="Job.19.20" n="כ"/> בְּעוֹרִ֣י וּ֭בִבְשָׂרִי דָּבְקָ֣ה עַצְמִ֑י</l>
                            <l level="2">וָ֝אֶתְמַלְּטָ֗ה בְּע֣וֹר שִׁנָּֽי׃<verse eID="Job.19.20"/></l>
                            <l level="1"><verse osisID="Job.19.21" sID="Job.19.21" n="כא"/> חׇנֻּ֬נִי חׇנֻּ֣נִי אַתֶּ֣ם רֵעָ֑י</l>
                            <l level="2">כִּ֥י יַד־אֱ֝ל֗וֹהַּ נָ֣גְעָה בִּֽי׃<verse eID="Job.19.21"/></l>
                            <l level="1"><verse osisID="Job.19.22" sID="Job.19.22" n="כב"/> לָ֭מָּה תִּרְדְּפֻ֣נִי כְמוֹ־אֵ֑ל</l>
                            <l level="2">וּ֝מִבְּשָׂרִ֗י לֹ֣א תִשְׂבָּֽעוּ׃<verse eID="Job.19.22"/></l>
                            <l level="1"><verse osisID="Job.19.23" sID="Job.19.23" n="כג"/> מִי־יִתֵּ֣ן אֵ֭פוֹ וְיִכָּתְב֣וּן מִלָּ֑י</l>
                            <l level="2">מִי־יִתֵּ֖ן בַּסֵּ֣פֶר וְיֻחָֽקוּ׃<verse eID="Job.19.23"/></l>
                            <l level="1"><verse osisID="Job.19.24" sID="Job.19.24" n="כד"/> בְּעֵט־בַּרְזֶ֥ל וְעֹפָ֑רֶת</l>
                            <l level="2">לָ֝עַ֗ד בַּצּ֥וּר יֵחָצְבֽוּן׃<verse eID="Job.19.24"/></l>
                            <l level="1"><verse osisID="Job.19.25" sID="Job.19.25" n="כה"/> וַאֲנִ֣י יָ֭דַעְתִּי גֹּ֣אֲלִי חָ֑י</l>
                            <l level="2">וְ֝אַחֲר֗וֹן עַל־עָפָ֥ר יָקֽוּם׃<verse eID="Job.19.25"/></l>
                            <l level="1"><verse osisID="Job.19.26" sID="Job.19.26" n="כו"/> וְאַחַ֣ר ע֭וֹרִי נִקְּפוּ־זֹ֑את</l>
                            <l level="2">וּ֝מִבְּשָׂרִ֗י אֶחֱזֶ֥ה אֱלֽוֹהַּ׃<verse eID="Job.19.26"/></l>
                            <l level="1"><verse osisID="Job.19.27" sID="Job.19.27" n="כז"/> אֲשֶׁ֤ר אֲנִ֨י ׀ אֶחֱזֶה־לִּ֗י</l>
                            <l level="2">וְעֵינַ֣י רָא֣וּ וְלֹא־זָ֑ר</l>
                            <l level="3">כָּל֖וּ כִלְיֹתַ֣י בְּחֵקִֽי׃<verse eID="Job.19.27"/></l>
                            <l level="1"><verse osisID="Job.19.28" sID="Job.19.28" n="כח"/> כִּ֣י תֹ֭אמְרוּ מַה־נִּרְדׇּף־ל֑וֹ</l>
                            <l level="2">וְשֹׁ֥רֶשׁ דָּ֝בָ֗ר נִמְצָא־בִֽי׃<verse eID="Job.19.28"/></l>
                            <l level="1"><verse osisID="Job.19.29" sID="Job.19.29" n="כט"/> גּ֤וּרוּ לָכֶ֨ם ׀ מִפְּנֵי־חֶ֗רֶב</l>
                            <l level="2">כִּֽי־חֵ֭מָה עֲוֺנ֣וֹת חָ֑רֶב</l>
                            <l level="3">לְמַ֖עַן תֵּדְע֣וּן <seg type="x-ketiv">שדין</seg> שַׁדּֽוּן׃<verse eID="Job.19.29"/></l>
                        </lg>
                    </p>
                    <chapter eID="Job.19"/>
                    <chapter osisID="Job.20" sID="Job.20" n="כ"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.20.1" sID="Job.20.1" n="א"/> וַ֭יַּעַן צֹפַ֥ר הַֽנַּעֲמָתִ֗י וַיֹּאמַֽר׃<verse eID="Job.20.1"/></l>
                            <l level="1"><verse osisID="Job.20.2" sID="Job.20.2" n="ב"/> לָ֭כֵן שְׂעִפַּ֣י יְשִׁיב֑וּנִי</l>
                            <l level="2">וּ֝בַעֲב֗וּר ח֣וּשִׁי בִֽי׃<verse eID="Job.20.2"/></l>
                            <l level="1"><verse osisID="Job.20.3" sID="Job.20.3" n="ג"/> מוּסַ֣ר כְּלִמָּתִ֣י אֶשְׁמָ֑ע</l>
                            <l level="2">וְ֝ר֗וּחַ מִֽבִּינָתִ֥י יַעֲנֵֽנִי׃<verse eID="Job.20.3"/></l>
                            <l level="1"><verse osisID="Job.20.4" sID="Job.20.4" n="ד"/> הֲזֹ֣את יָ֭דַעְתָּ מִנִּי־עַ֑ד</l>
                            <l level="2">מִנִּ֤י שִׂ֖ים אָדָ֣ם עֲלֵי־אָֽרֶץ׃<verse eID="Job.20.4"/></l>
                            <l level="1"><verse osisID="Job.20.5" sID="Job.20.5" n="ה"/> כִּ֤י רִנְנַ֣ת רְ֭שָׁעִים מִקָּר֑וֹב</l>
                            <l level="2">וְשִׂמְחַ֖ת חָנֵ֣ף עֲדֵי־רָֽגַע׃<verse eID="Job.20.5"/></l>
                            <l level="1"><verse osisID="Job.20.6" sID="Job.20.6" n="ו"/> אִם־יַעֲלֶ֣ה לַשָּׁמַ֣יִם שִׂיא֑וֹ</l>
                            <l level="2">וְ֝רֹאשׁ֗וֹ לָעָ֥ב יַגִּֽיעַ׃<verse eID="Job.20.6"/></l>
                            <l level="1"><verse osisID="Job.20.7" sID="Job.20.7" n="ז"/> כְּֽ֭גֶלְלוֹ לָנֶ֣צַח יֹאבֵ֑ד</l>
                            <l level="2">רֹ֝אָ֗יו יֹאמְר֥וּ אַיּֽוֹ׃<verse eID="Job.20.7"/></l>
                            <l level="1"><verse osisID="Job.20.8" sID="Job.20.8" n="ח"/> כַּחֲל֣וֹם יָ֭עוּף וְלֹ֣א יִמְצָאֻ֑הוּ</l>
                            <l level="2">וְ֝יֻדַּ֗ד כְּחֶזְי֥וֹן לָֽיְלָה׃<verse eID="Job.20.8"/></l>
                            <l level="1"><verse osisID="Job.20.9" sID="Job.20.9" n="ט"/> עַ֣יִן שְׁ֭זָפַתּוּ וְלֹ֣א תוֹסִ֑יף</l>
                            <l level="2">וְלֹֽא־ע֝֗וֹד תְּשׁוּרֶ֥נּוּ מְקוֹמֽוֹ׃<verse eID="Job.20.9"/></l>
                            <l level="1"><verse osisID="Job.20.10" sID="Job.20.10" n="י"/> בָּ֭נָיו יְרַצּ֣וּ דַלִּ֑ים</l>
                            <l level="2">וְ֝יָדָ֗יו תָּשֵׁ֥בְנָה אוֹנֽוֹ׃<verse eID="Job.20.10"/></l>
                            <l level="1"><verse osisID="Job.20.11" sID="Job.20.11" n="יא"/> עַ֭צְמוֹתָיו מָלְא֣וּ עֲלוּמָ֑ו</l>
                            <l level="2">וְ֝עִמּ֗וֹ עַל־עָפָ֥ר תִּשְׁכָּֽב׃<verse eID="Job.20.11"/></l>
                            <l level="1"><verse osisID="Job.20.12" sID="Job.20.12" n="יב"/> אִם־תַּמְתִּ֣יק בְּפִ֣יו רָעָ֑ה</l>
                            <l level="2">יַ֝כְחִידֶ֗נָּה תַּ֣חַת לְשֹׁנֽוֹ׃<verse eID="Job.20.12"/></l>
                            <l level="1"><verse osisID="Job.20.13" sID="Job.20.13" n="יג"/> יַחְמֹ֣ל עָ֭לֶיהָ וְלֹ֣א יַעַזְבֶ֑נָּה</l>
                            <l level="2">וְ֝יִמְנָעֶ֗נָּה בְּת֣וֹךְ חִכּֽוֹ׃<verse eID="Job.20.13"/></l>
                            <l level="1"><verse osisID="Job.20.14" sID="Job.20.14" n="יד"/> לַ֭חְמוֹ בְּמֵעָ֣יו נֶהְפָּ֑ךְ</l>
                            <l level="2">מְרוֹרַ֖ת פְּתָנִ֣ים בְּקִרְבּֽוֹ׃<verse eID="Job.20.14"/></l>
                            <l level="1"><verse osisID="Job.20.15" sID="Job.20.15" n="טו"/> חַ֣יִל בָּ֭לַע וַיְקִאֶ֑נּוּ</l>
                            <l level="2">מִ֝בִּטְנ֗וֹ יֹרִשֶׁ֥נּוּ אֵֽל׃<verse eID="Job.20.15"/></l>
                            <l level="1"><verse osisID="Job.20.16" sID="Job.20.16" n="טז"/> רֹאשׁ־פְּתָנִ֥ים יִינָ֑ק</l>
                            <l level="2">תַּ֝הַרְגֵ֗הוּ לְשׁ֣וֹן אֶפְעֶֽה׃<verse eID="Job.20.16"/></l>
                            <l level="1"><verse osisID="Job.20.17" sID="Job.20.17" n="יז"/> אַל־יֵ֥רֶא בִפְלַגּ֑וֹת</l>
                            <l level="2">נַהֲרֵ֥י נַ֝חֲלֵ֗י דְּבַ֣שׁ וְחֶמְאָֽה׃<verse eID="Job.20.17"/></l>
                            <l level="1"><verse osisID="Job.20.18" sID="Job.20.18" n="יח"/> מֵשִׁ֣יב יָ֭גָע וְלֹ֣א יִבְלָ֑ע</l>
                            <l level="2">כְּחֵ֥יל תְּ֝מוּרָת֗וֹ וְלֹ֣א יַעֲלֹֽס׃<verse eID="Job.20.18"/></l>
                            <l level="1"><verse osisID="Job.20.19" sID="Job.20.19" n="יט"/> כִּֽי־רִ֭צַּץ עָזַ֣ב דַּלִּ֑ים</l>
                            <l level="2">בַּ֥יִת גָּ֝זַ֗ל וְלֹ֣א יִבְנֵֽהוּ׃<verse eID="Job.20.19"/></l>
                            <l level="1"><verse osisID="Job.20.20" sID="Job.20.20" n="כ"/> כִּ֤י ׀ לֹא־יָדַ֣ע שָׁלֵ֣ו בְּבִטְנ֑וֹ</l>
                            <l level="2">בַּ֝חֲמוּד֗וֹ לֹ֣א יְמַלֵּֽט׃<verse eID="Job.20.20"/></l>
                            <l level="1"><verse osisID="Job.20.21" sID="Job.20.21" n="כא"/> אֵין־שָׂרִ֥יד לְאׇכְל֑וֹ</l>
                            <l level="2">עַל־כֵּ֝֗ן לֹא־יָחִ֥יל טוּבֽוֹ׃<verse eID="Job.20.21"/></l>
                            <l level="1"><verse osisID="Job.20.22" sID="Job.20.22" n="כב"/> בִּמְלֹ֣אות שִׂ֭פְקוֹ יֵ֣צֶר ל֑וֹ</l>
                            <l level="2">כׇּל־יַ֖ד עָמֵ֣ל תְּבֹאֶֽנּוּ׃<verse eID="Job.20.22"/></l>
                            <l level="1"><verse osisID="Job.20.23" sID="Job.20.23" n="כג"/> יְהִ֤י ׀ לְמַלֵּ֬א בִטְנ֗וֹ</l>
                            <l level="2">יְֽשַׁלַּח־בּ֭וֹ חֲר֣וֹן אַפּ֑וֹ</l>
                            <l level="3">וְיַמְטֵ֥ר עָ֝לֵ֗ימוֹ בִּלְחוּמֽוֹ׃<verse eID="Job.20.23"/></l>
                            <l level="1"><verse osisID="Job.20.24" sID="Job.20.24" n="כד"/> יִ֭בְרַח מִנֵּ֣שֶׁק בַּרְזֶ֑ל</l>
                            <l level="2">תַּ֝חְלְפֵ֗הוּ קֶ֣שֶׁת נְחוּשָֽׁה׃<verse eID="Job.20.24"/></l>
                            <l level="1"><verse osisID="Job.20.25" sID="Job.20.25" n="כה"/> שָׁלַף֮ וַיֵּצֵ֢א מִגֵּ֫וָ֥ה</l>
                            <l level="2">וּ֭בָרָק מִֽמְּרֹרָת֥וֹ יַהֲלֹ֗ךְ</l>
                            <l level="2">עָלָ֥יו אֵמִֽים׃<verse eID="Job.20.25"/></l>
                            <l level="1"><verse osisID="Job.20.26" sID="Job.20.26" n="כו"/> כׇּל־חֹשֶׁךְ֮ טָמ֢וּן לִצְפּ֫וּנָ֥יו</l>
                            <l level="2">תְּ֭אׇכְלֵהוּ אֵ֣שׁ לֹא־נֻפָּ֑ח</l>
                            <l level="3">יֵ֖רַע שָׂרִ֣יד בְּאׇהֳלֽוֹ׃<verse eID="Job.20.26"/></l>
                            <l level="1"><verse osisID="Job.20.27" sID="Job.20.27" n="כז"/> יְגַלּ֣וּ שָׁמַ֣יִם עֲוֺנ֑וֹ</l>
                            <l level="2">וְ֝אֶ֗רֶץ מִתְקוֹמָ֘מָ֥ה לֽוֹ׃<verse eID="Job.20.27"/></l>
                            <l level="1"><verse osisID="Job.20.28" sID="Job.20.28" n="כח"/> יִ֭גֶל יְב֣וּל בֵּית֑וֹ</l>
                            <l level="2">נִ֝גָּר֗וֹת בְּי֣וֹם אַפּֽוֹ׃<verse eID="Job.20.28"/></l>
                            <l level="1"><verse osisID="Job.20.29" sID="Job.20.29" n="כט"/> זֶ֤ה ׀ חֵלֶק־אָדָ֣ם רָ֭שָׁע מֵאֱלֹהִ֑ים</l>
                            <l level="2">וְנַחֲלַ֖ת אִמְר֣וֹ מֵאֵֽל׃<verse eID="Job.20.29"/></l>
                        </lg>
                    </p>
                    <chapter eID="Job.20"/>
                    <chapter osisID="Job.21" sID="Job.21" n="כא"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.21.1" sID="Job.21.1" n="א"/> וַיַּ֥עַן אִיּ֗וֹב וַיֹּאמַֽר׃<verse eID="Job.21.1"/></l>
                            <l level="1"><verse osisID="Job.21.2" sID="Job.21.2" n="ב"/> שִׁמְע֣וּ שָׁ֭מוֹעַ מִלָּתִ֑י</l>
                            <l level="2">וּתְהִי־זֹ֝֗את תַּנְח֥וּמֹֽתֵיכֶֽם׃<verse eID="Job.21.2"/></l>
                            <l level="1"><verse osisID="Job.21.3" sID="Job.21.3" n="ג"/> שָׂ֭אוּנִי וְאָנֹכִ֣י אֲדַבֵּ֑ר</l>
                            <l level="2">וְאַחַ֖ר דַּבְּרִ֣י תַלְעִֽיג׃<verse eID="Job.21.3"/></l>
                            <l level="1"><verse osisID="Job.21.4" sID="Job.21.4" n="ד"/> הֶ֭אָנֹכִי לְאָדָ֣ם שִׂיחִ֑י</l>
                            <l level="2">וְאִם־מַ֝דּ֗וּעַ לֹֽא־תִקְצַ֥ר רוּחִֽי׃<verse eID="Job.21.4"/></l>
                            <l level="1"><verse osisID="Job.21.5" sID="Job.21.5" n="ה"/> פְּנוּ־אֵלַ֥י וְהָשַׁ֑מּוּ</l>
                            <l level="2">וְשִׂ֖ימוּ יָ֣ד עַל־פֶּֽה׃<verse eID="Job.21.5"/></l>
                            <l level="1"><verse osisID="Job.21.6" sID="Job.21.6" n="ו"/> וְאִם־זָכַ֥רְתִּי וְנִבְהָ֑לְתִּי</l>
                            <l level="2">וְאָחַ֥ז בְּ֝שָׂרִ֗י פַּלָּצֽוּת׃<verse eID="Job.21.6"/></l>
                            <l level="1"><verse osisID="Job.21.7" sID="Job.21.7" n="ז"/> מַ֭דּוּעַ רְשָׁעִ֣ים יִֽחְי֑וּ</l>
                            <l level="2">עָ֝תְק֗וּ גַּם־גָּ֥בְרוּ חָֽיִל׃<verse eID="Job.21.7"/></l>
                            <l level="1"><verse osisID="Job.21.8" sID="Job.21.8" n="ח"/> זַרְעָ֤ם נָכ֣וֹן לִפְנֵיהֶ֣ם עִמָּ֑ם</l>
                            <l level="2">וְ֝צֶאֱצָאֵיהֶ֗ם לְעֵינֵיהֶֽם׃<verse eID="Job.21.8"/></l>
                            <l level="1"><verse osisID="Job.21.9" sID="Job.21.9" n="ט"/> בָּתֵּיהֶ֣ם שָׁל֣וֹם מִפָּ֑חַד</l>
                            <l level="2">וְלֹ֤א שֵׁ֖בֶט אֱל֣וֹהַּ עֲלֵיהֶֽם׃<verse eID="Job.21.9"/></l>
                            <l level="1"><verse osisID="Job.21.10" sID="Job.21.10" n="י"/> שׁוֹר֣וֹ עִ֭בַּר וְלֹ֣א יַגְעִ֑ל</l>
                            <l level="2">תְּפַלֵּ֥ט פָּ֝רָת֗וֹ וְלֹ֣א תְשַׁכֵּֽל׃<verse eID="Job.21.10"/></l>
                            <l level="1"><verse osisID="Job.21.11" sID="Job.21.11" n="יא"/> יְשַׁלְּח֣וּ כַ֭צֹּאן עֲוִילֵיהֶ֑ם</l>
                            <l level="2">וְ֝יַלְדֵיהֶ֗ם יְרַקֵּדֽוּן׃<verse eID="Job.21.11"/></l>
                            <l level="1"><verse osisID="Job.21.12" sID="Job.21.12" n="יב"/> יִ֭שְׂאוּ כְּתֹ֣ף וְכִנּ֑וֹר</l>
                            <l level="2">וְ֝יִשְׂמְח֗וּ לְק֣וֹל עוּגָֽב׃<verse eID="Job.21.12"/></l>
                            <l level="1"><verse osisID="Job.21.13" sID="Job.21.13" n="יג"/><seg type="x-ketiv">יבלו</seg> יְכַלּ֣וּ בַטּ֣וֹב יְמֵיהֶ֑ם</l>
                            <l level="2">וּ֝בְרֶ֗גַע שְׁא֣וֹל יֵחָֽתּוּ׃<verse eID="Job.21.13"/></l>
                            <l level="1"><verse osisID="Job.21.14" sID="Job.21.14" n="יד"/> וַיֹּאמְר֣וּ לָ֭אֵל ס֣וּר מִמֶּ֑נּוּ</l>
                            <l level="2">וְדַ֥עַת דְּ֝רָכֶ֗יךָ לֹ֣א חָפָֽצְנוּ׃<verse eID="Job.21.14"/></l>
                            <l level="1"><verse osisID="Job.21.15" sID="Job.21.15" n="טו"/> מַה־שַּׁדַּ֥י כִּֽי־נַעַבְדֶ֑נּוּ</l>
                            <l level="2">וּמַה־נּ֝וֹעִ֗יל כִּ֣י נִפְגַּע־בּֽוֹ׃<verse eID="Job.21.15"/></l>
                            <l level="1"><verse osisID="Job.21.16" sID="Job.21.16" n="טז"/> הֵ֤ן לֹ֣א בְיָדָ֣ם טוּבָ֑ם</l>
                            <l level="2">עֲצַ֥ת רְ֝שָׁעִ֗ים רָ֣חֲקָה מֶֽנִּי׃<verse eID="Job.21.16"/></l>
                            <l level="1"><verse osisID="Job.21.17" sID="Job.21.17" n="יז"/> כַּמָּ֤ה ׀ נֵר־רְשָׁ֘עִ֤ים יִדְעָ֗ךְ</l>
                            <l level="2">וְיָבֹ֣א עָלֵ֣ימוֹ אֵידָ֑ם</l>
                            <l level="3">חֲ֝בָלִ֗ים יְחַלֵּ֥ק בְּאַפּֽוֹ׃<verse eID="Job.21.17"/></l>
                            <l level="1"><verse osisID="Job.21.18" sID="Job.21.18" n="יח"/> יִֽהְי֗וּ כְּתֶ֥בֶן לִפְנֵי־ר֑וּחַ</l>
                            <l level="2">וּ֝כְמֹ֗ץ גְּנָבַ֥תּוּ סוּפָֽה׃<verse eID="Job.21.18"/></l>
                            <l level="1"><verse osisID="Job.21.19" sID="Job.21.19" n="יט"/> אֱל֗וֹהַּ יִצְפֹּן־לְבָנָ֥יו אוֹנ֑וֹ</l>
                            <l level="2">יְשַׁלֵּ֖ם אֵלָ֣יו וְיֵדָֽע׃<verse eID="Job.21.19"/></l>
                            <l level="1"><verse osisID="Job.21.20" sID="Job.21.20" n="כ"/> יִרְא֣וּ עֵינָ֣ו כִּיד֑וֹ</l>
                            <l level="2">וּמֵחֲמַ֖ת שַׁדַּ֣י יִשְׁתֶּֽה׃<verse eID="Job.21.20"/></l>
                            <l level="1"><verse osisID="Job.21.21" sID="Job.21.21" n="כא"/> כִּ֤י מַה־חֶפְצ֣וֹ בְּבֵית֣וֹ אַחֲרָ֑יו</l>
                            <l level="2">וּמִסְפַּ֖ר חֳדָשָׁ֣יו חֻצָּֽצוּ׃<verse eID="Job.21.21"/></l>
                            <l level="1"><verse osisID="Job.21.22" sID="Job.21.22" n="כב"/> הַלְאֵ֥ל יְלַמֶּד־דָּ֑עַת</l>
                            <l level="2">וְ֝ה֗וּא רָמִ֥ים יִשְׁפּֽוֹט׃<verse eID="Job.21.22"/></l>
                            <l level="1"><verse osisID="Job.21.23" sID="Job.21.23" n="כג"/> זֶ֗ה יָ֭מוּת בְּעֶ֣צֶם תֻּמּ֑וֹ</l>
                            <l level="2">כֻּ֝לּ֗וֹ שַׁלְאֲנַ֥ן וְשָׁלֵֽיו׃<verse eID="Job.21.23"/></l>
                            <l level="1"><verse osisID="Job.21.24" sID="Job.21.24" n="כד"/> עֲ֭טִינָיו מָלְא֣וּ חָלָ֑ב</l>
                            <l level="2">וּמֹ֖חַ עַצְמוֹתָ֣יו יְשֻׁקֶּֽה׃<verse eID="Job.21.24"/></l>
                            <l level="1"><verse osisID="Job.21.25" sID="Job.21.25" n="כה"/> וְזֶ֗ה יָ֭מוּת בְּנֶ֣פֶשׁ מָרָ֑ה</l>
                            <l level="2">וְלֹֽא־אָ֝כַ֗ל בַּטּוֹבָֽה׃<verse eID="Job.21.25"/></l>
                            <l level="1"><verse osisID="Job.21.26" sID="Job.21.26" n="כו"/> יַ֭חַד עַל־עָפָ֣ר יִשְׁכָּ֑בוּ</l>
                            <l level="2">וְ֝רִמָּ֗ה תְּכַסֶּ֥ה עֲלֵיהֶֽם׃<verse eID="Job.21.26"/></l>
                            <l level="1"><verse osisID="Job.21.27" sID="Job.21.27" n="כז"/> הֵ֣ן יָ֭דַעְתִּי מַחְשְׁבֽוֹתֵיכֶ֑ם</l>
                            <l level="2">וּ֝מְזִמּ֗וֹת עָלַ֥י תַּחְמֹֽסוּ׃<verse eID="Job.21.27"/></l>
                            <l level="1"><verse osisID="Job.21.28" sID="Job.21.28" n="כח"/> כִּ֤י תֹאמְר֗וּ אַיֵּ֥ה בֵית־נָדִ֑יב</l>
                            <l level="2">וְ֝אַיֵּ֗ה אֹ֤הֶל ׀ מִשְׁכְּנ֬וֹת רְשָׁעִֽים׃<verse eID="Job.21.28"/></l>
                            <l level="1"><verse osisID="Job.21.29" sID="Job.21.29" n="כט"/> הֲלֹ֣א שְׁ֭אֶלְתֶּם ע֣וֹבְרֵי דָ֑רֶךְ</l>
                            <l level="2">וְ֝אֹתֹתָ֗ם לֹ֣א תְנַכֵּֽרוּ׃<verse eID="Job.21.29"/></l>
                            <l level="1"><verse osisID="Job.21.30" sID="Job.21.30" n="ל"/> כִּ֤י לְי֣וֹם אֵ֭יד יֵחָ֣שֶׂךְ רָ֑ע</l>
                            <l level="2">לְי֖וֹם עֲבָר֣וֹת יוּבָֽלוּ׃<verse eID="Job.21.30"/></l>
                            <l level="1"><verse osisID="Job.21.31" sID="Job.21.31" n="לא"/> מִֽי־יַגִּ֣יד עַל־פָּנָ֣יו דַּרְכּ֑וֹ</l>
                            <l level="2">וְהוּא־עָ֝שָׂ֗ה מִ֣י יְשַׁלֶּם־לֽוֹ׃<verse eID="Job.21.31"/></l>
                            <l level="1"><verse osisID="Job.21.32" sID="Job.21.32" n="לב"/> וְ֭הוּא לִקְבָר֣וֹת יוּבָ֑ל</l>
                            <l level="2">וְֽעַל־גָּדִ֥ישׁ יִשְׁקֽוֹד׃<verse eID="Job.21.32"/></l>
                            <l level="1"><verse osisID="Job.21.33" sID="Job.21.33" n="לג"/> מָֽתְקוּ־ל֗וֹ רִגְבֵ֫י נָ֥חַל</l>
                            <l level="2">וְ֭אַחֲרָיו כׇּל־אָדָ֣ם יִמְשׁ֑וֹךְ</l>
                            <l level="3">וּ֝לְפָנָ֗יו אֵ֣ין מִסְפָּֽר׃<verse eID="Job.21.33"/></l>
                            <l level="1"><verse osisID="Job.21.34" sID="Job.21.34" n="לד"/> וְ֭אֵיךְ תְּנַחֲמ֣וּנִי הָ֑בֶל</l>
                            <l level="2">וּ֝תְשׁ֥וּבֹתֵיכֶ֗ם נִשְׁאַר־מָֽעַל׃<verse eID="Job.21.34"/></l>
                        </lg>
                    </p>
                    <chapter eID="Job.21"/>
                    <chapter osisID="Job.22" sID="Job.22" n="כב"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.22.1" sID="Job.22.1" n="א"/> וַ֭יַּעַן אֱלִיפַ֥ז הַֽתֵּמָנִ֗י וַיֹּאמַֽר׃<verse eID="Job.22.1"/></l>
                            <l level="1"><verse osisID="Job.22.2" sID="Job.22.2" n="ב"/> הַלְאֵ֥ל יִסְכׇּן־גָּ֑בֶר</l>
                            <l level="2">כִּֽי־יִסְכֹּ֖ן עָלֵ֣ימוֹ מַשְׂכִּֽיל׃<verse eID="Job.22.2"/></l>
                            <l level="1"><verse osisID="Job.22.3" sID="Job.22.3" n="ג"/> הַחֵ֣פֶץ לְ֭שַׁדַּי כִּ֣י תִצְדָּ֑ק</l>
                            <l level="2">וְאִם־בֶּ֝֗צַע כִּֽי־תַתֵּ֥ם דְּרָכֶֽיךָ׃<verse eID="Job.22.3"/></l>
                            <l level="1"><verse osisID="Job.22.4" sID="Job.22.4" n="ד"/> הֲֽ֭מִיִּרְאָ֣תְךָ יֹכִיחֶ֑ךָ</l>
                            <l level="2">יָב֥וֹא עִ֝מְּךָ֗ בַּמִּשְׁפָּֽט׃<verse eID="Job.22.4"/></l>
                            <l level="1"><verse osisID="Job.22.5" sID="Job.22.5" n="ה"/> הֲלֹ֣א רָעָֽתְךָ֣ רַבָּ֑ה</l>
                            <l level="2">וְאֵֽין־קֵ֝֗ץ לַעֲוֺנֹתֶֽיךָ׃<verse eID="Job.22.5"/></l>
                            <l level="1"><verse osisID="Job.22.6" sID="Job.22.6" n="ו"/> כִּֽי־תַחְבֹּ֣ל אַחֶ֣יךָ חִנָּ֑ם</l>
                            <l level="2">וּבִגְדֵ֖י עֲרוּמִּ֣ים תַּפְשִֽׁיט׃<verse eID="Job.22.6"/></l>
                            <l level="1"><verse osisID="Job.22.7" sID="Job.22.7" n="ז"/> לֹא־מַ֭יִם עָיֵ֣ף תַּשְׁקֶ֑ה</l>
                            <l level="2">וּ֝מֵרָעֵ֗ב תִּֽמְנַֽע־לָֽחֶם׃<verse eID="Job.22.7"/></l>
                            <l level="1"><verse osisID="Job.22.8" sID="Job.22.8" n="ח"/> וְאִ֣ישׁ זְ֭רוֹעַ ל֣וֹ הָאָ֑רֶץ</l>
                            <l level="2">וּנְשׂ֥וּא פָ֝נִ֗ים יֵ֣שֶׁב בָּֽהּ׃<verse eID="Job.22.8"/></l>
                            <l level="1"><verse osisID="Job.22.9" sID="Job.22.9" n="ט"/> אַ֭לְמָנוֹת שִׁלַּ֣חְתָּ רֵיקָ֑ם</l>
                            <l level="2">וּזְרֹע֖וֹת יְתֹמִ֣ים יְדֻכָּֽא׃<verse eID="Job.22.9"/></l>
                            <l level="1"><verse osisID="Job.22.10" sID="Job.22.10" n="י"/> עַל־כֵּ֭ן סְבִיבוֹתֶ֣יךָ פַחִ֑ים</l>
                            <l level="2">וִ֝יבַהֶלְךָ֗ פַּ֣חַד פִּתְאֹֽם׃<verse eID="Job.22.10"/></l>
                            <l level="1"><verse osisID="Job.22.11" sID="Job.22.11" n="יא"/> אוֹ־חֹ֥שֶׁךְ לֹֽא־תִרְאֶ֑ה</l>
                            <l level="2">וְֽשִׁפְעַת־מַ֥יִם תְּכַסֶּֽךָּ׃<verse eID="Job.22.11"/></l>
                            <l level="1"><verse osisID="Job.22.12" sID="Job.22.12" n="יב"/> הֲֽלֹא־אֱ֭לוֹהַּ גֹּ֣בַהּ שָׁמָ֑יִם</l>
                            <l level="2">וּרְאֵ֤ה רֹ֖אשׁ כּוֹכָבִ֣ים כִּי־רָֽמּוּ׃<verse eID="Job.22.12"/></l>
                            <l level="1"><verse osisID="Job.22.13" sID="Job.22.13" n="יג"/> וְֽ֭אָמַרְתָּ מַה־יָּ֣דַֽע אֵ֑ל</l>
                            <l level="2">הַבְעַ֖ד עֲרָפֶ֣ל יִשְׁפּֽוֹט׃<verse eID="Job.22.13"/></l>
                            <l level="1"><verse osisID="Job.22.14" sID="Job.22.14" n="יד"/> עָבִ֣ים סֵֽתֶר־ל֭וֹ וְלֹ֣א יִרְאֶ֑ה</l>
                            <l level="2">וְח֥וּג שָׁ֝מַ֗יִם יִתְהַלָּֽךְ׃<verse eID="Job.22.14"/></l>
                            <l level="1"><verse osisID="Job.22.15" sID="Job.22.15" n="טו"/> הַאֹ֣רַח עוֹלָ֣ם תִּשְׁמ֑וֹר</l>
                            <l level="2">אֲשֶׁ֖ר דָּרְכ֣וּ מְתֵי־אָֽוֶן׃<verse eID="Job.22.15"/></l>
                            <l level="1"><verse osisID="Job.22.16" sID="Job.22.16" n="טז"/> אֲשֶֽׁר־קֻמְּט֥וּ וְלֹא־עֵ֑ת</l>
                            <l level="2">נָ֝הָ֗ר יוּצַ֥ק יְסוֹדָֽם׃<verse eID="Job.22.16"/></l>
                            <l level="1"><verse osisID="Job.22.17" sID="Job.22.17" n="יז"/> הָאֹמְרִ֣ים לָ֭אֵל ס֣וּר מִמֶּ֑נּוּ</l>
                            <l level="2">וּמַה־יִּפְעַ֖ל שַׁדַּ֣י לָֽמוֹ׃<verse eID="Job.22.17"/></l>
                            <l level="1"><verse osisID="Job.22.18" sID="Job.22.18" n="יח"/> וְה֤וּא מִלֵּ֣א בָתֵּיהֶ֣ם ט֑וֹב</l>
                            <l level="2">וַעֲצַ֥ת רְ֝שָׁעִ֗ים רָ֣חֲקָה מֶֽנִּי׃<verse eID="Job.22.18"/></l>
                            <l level="1"><verse osisID="Job.22.19" sID="Job.22.19" n="יט"/> יִרְא֣וּ צַדִּיקִ֣ים וְיִשְׂמָ֑חוּ</l>
                            <l level="2">וְ֝נָקִ֗י יִלְעַג־לָֽמוֹ׃<verse eID="Job.22.19"/></l>
                            <l level="1"><verse osisID="Job.22.20" sID="Job.22.20" n="כ"/> אִם־לֹ֣א נִכְחַ֣ד קִימָ֑נוּ</l>
                            <l level="2">וְ֝יִתְרָ֗ם אָ֣כְלָה אֵֽשׁ׃<verse eID="Job.22.20"/></l>
                            <l level="1"><verse osisID="Job.22.21" sID="Job.22.21" n="כא"/> הַסְכֶּן־נָ֣א עִמּ֣וֹ וּשְׁלָ֑ם</l>
                            <l level="2">בָּ֝הֶ֗ם תְּֽבוֹאַתְךָ֥ טוֹבָֽה׃<verse eID="Job.22.21"/></l>
                            <l level="1"><verse osisID="Job.22.22" sID="Job.22.22" n="כב"/> קַח־נָ֣א מִפִּ֣יו תּוֹרָ֑ה</l>
                            <l level="2">וְשִׂ֥ים אֲ֝מָרָ֗יו בִּלְבָבֶֽךָ׃<verse eID="Job.22.22"/></l>
                            <l level="1"><verse osisID="Job.22.23" sID="Job.22.23" n="כג"/> אִם־תָּשׁ֣וּב עַד־שַׁ֭דַּי תִּבָּנֶ֑ה</l>
                            <l level="2">תַּרְחִ֥יק עַ֝וְלָ֗ה מֵאׇהֳלֶֽךָ׃<verse eID="Job.22.23"/></l>
                            <l level="1"><verse osisID="Job.22.24" sID="Job.22.24" n="כד"/> וְשִׁית־עַל־עָפָ֥ר בָּ֑צֶר</l>
                            <l level="2">וּכְצ֖וּר נְחָלִ֣ים אוֹפִֽיר׃<verse eID="Job.22.24"/></l>
                            <l level="1"><verse osisID="Job.22.25" sID="Job.22.25" n="כה"/> וְהָיָ֣ה שַׁדַּ֣י בְּצָרֶ֑יךָ</l>
                            <l level="2">וְכֶ֖סֶף תּוֹעָפ֣וֹת לָֽךְ׃<verse eID="Job.22.25"/></l>
                            <l level="1"><verse osisID="Job.22.26" sID="Job.22.26" n="כו"/> כִּי־אָ֭ז עַל־שַׁדַּ֣י תִּתְעַנָּ֑ג</l>
                            <l level="2">וְתִשָּׂ֖א אֶל־אֱל֣וֹהַּ פָּנֶֽיךָ׃<verse eID="Job.22.26"/></l>
                            <l level="1"><verse osisID="Job.22.27" sID="Job.22.27" n="כז"/> תַּעְתִּ֣יר אֵ֭לָיו וְיִשְׁמָעֶ֑ךָּ</l>
                            <l level="2">וּנְדָרֶ֥יךָ תְשַׁלֵּֽם׃<verse eID="Job.22.27"/></l>
                            <l level="1"><verse osisID="Job.22.28" sID="Job.22.28" n="כח"/> וְֽתִגְזַר־אֹ֭מֶר וְיָ֣קׇם לָ֑ךְ</l>
                            <l level="2">וְעַל־דְּ֝רָכֶ֗יךָ נָ֣גַהּ אֽוֹר׃<verse eID="Job.22.28"/></l>
                            <l level="1"><verse osisID="Job.22.29" sID="Job.22.29" n="כט"/> כִּֽי־הִ֭שְׁפִּילוּ וַתֹּ֣אמֶר גֵּוָ֑ה</l>
                            <l level="2">וְשַׁ֖ח עֵינַ֣יִם יוֹשִֽׁעַ׃<verse eID="Job.22.29"/></l>
                            <l level="1"><verse osisID="Job.22.30" sID="Job.22.30" n="ל"/> יְמַלֵּ֥ט אִֽי־נָקִ֑י</l>
                            <l level="2">וְ֝נִמְלַ֗ט בְּבֹ֣ר כַּפֶּֽיךָ׃<verse eID="Job.22.30"/></l>
                        </lg>
                    </p>
                    <chapter eID="Job.22"/>
                    <chapter osisID="Job.23" sID="Job.23" n="כג"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.23.1" sID="Job.23.1" n="א"/> וַיַּ֥עַן אִיּ֗וֹב וַיֹּאמַֽר׃<verse eID="Job.23.1"/></l>
                            <l level="1"><verse osisID="Job.23.2" sID="Job.23.2" n="ב"/> גַּם־הַ֭יּוֹם מְרִ֣י שִׂחִ֑י</l>
                            <l level="2">יָ֝דִ֗י כָּבְדָ֥ה עַל־אַנְחָתִֽי׃<verse eID="Job.23.2"/></l>
                            <l level="1"><verse osisID="Job.23.3" sID="Job.23.3" n="ג"/> מִֽי־יִתֵּ֣ן יָ֭דַעְתִּי וְאֶמְצָאֵ֑הוּ</l>
                            <l level="2">אָ֝ב֗וֹא עַד־תְּכוּנָתֽוֹ׃<verse eID="Job.23.3"/></l>
                            <l level="1"><verse osisID="Job.23.4" sID="Job.23.4" n="ד"/> אֶעֶרְכָ֣ה לְפָנָ֣יו מִשְׁפָּ֑ט</l>
                            <l level="2">וּ֝פִ֗י אֲמַלֵּ֥א תוֹכָחֽוֹת׃<verse eID="Job.23.4"/></l>
                            <l level="1"><verse osisID="Job.23.5" sID="Job.23.5" n="ה"/> אֵ֭דְעָה מִלִּ֣ים יַעֲנֵ֑נִי</l>
                            <l level="2">וְ֝אָבִ֗ינָה מַה־יֹּ֥אמַר לִֽי׃<verse eID="Job.23.5"/></l>
                            <l level="1"><verse osisID="Job.23.6" sID="Job.23.6" n="ו"/> הַבְּרׇב־כֹּ֭חַ יָרִ֣יב עִמָּדִ֑י</l>
                            <l level="2">לֹ֥א אַךְ־ה֝֗וּא יָשִׂ֥ם בִּֽי׃<verse eID="Job.23.6"/></l>
                            <l level="1"><verse osisID="Job.23.7" sID="Job.23.7" n="ז"/> שָׁ֗ם יָ֭שָׁר נוֹכָ֣ח עִמּ֑וֹ</l>
                            <l level="2">וַאֲפַלְּטָ֥ה לָ֝נֶ֗צַח מִשֹּׁפְטִֽי׃<verse eID="Job.23.7"/></l>
                            <l level="1"><verse osisID="Job.23.8" sID="Job.23.8" n="ח"/> הֵ֤ן קֶ֣דֶם אֶהֱלֹ֣ךְ וְאֵינֶ֑נּוּ</l>
                            <l level="2">וְ֝אָח֗וֹר וְֽלֹא־אָבִ֥ין לֽוֹ׃<verse eID="Job.23.8"/></l>
                            <l level="1"><verse osisID="Job.23.9" sID="Job.23.9" n="ט"/> שְׂמֹ֣אול בַּעֲשֹׂת֣וֹ וְלֹא־אָ֑חַז</l>
                            <l level="2">יַעְטֹ֥ף יָ֝מִ֗ין וְלֹ֣א אֶרְאֶֽה׃<verse eID="Job.23.9"/></l>
                            <l level="1"><verse osisID="Job.23.10" sID="Job.23.10" n="י"/> כִּֽי־יָ֭דַע דֶּ֣רֶךְ עִמָּדִ֑י</l>
                            <l level="2">בְּ֝חָנַ֗נִי כַּזָּהָ֥ב אֵצֵֽא׃<verse eID="Job.23.10"/></l>
                            <l level="1"><verse osisID="Job.23.11" sID="Job.23.11" n="יא"/> בַּ֭אֲשֻׁרוֹ אָחֲזָ֣ה רַגְלִ֑י</l>
                            <l level="2">דַּרְכּ֖וֹ שָׁמַ֣רְתִּי וְלֹא־אָֽט׃<verse eID="Job.23.11"/></l>
                            <l level="1"><verse osisID="Job.23.12" sID="Job.23.12" n="יב"/> מִצְוַ֣ת שְׂ֭פָתָיו וְלֹ֣א אָמִ֑ישׁ</l>
                            <l level="2">מֵ֝חֻקִּ֗י צָפַ֥נְתִּי אִמְרֵי־פִֽיו׃<verse eID="Job.23.12"/></l>
                            <l level="1"><verse osisID="Job.23.13" sID="Job.23.13" n="יג"/> וְה֣וּא בְ֭אֶחָד וּמִ֣י יְשִׁיבֶ֑נּוּ</l>
                            <l level="2">וְנַפְשׁ֖וֹ אִוְּתָ֣ה וַיָּֽעַשׂ׃<verse eID="Job.23.13"/></l>
                            <l level="1"><verse osisID="Job.23.14" sID="Job.23.14" n="יד"/> כִּ֭י יַשְׁלִ֣ים חֻקִּ֑י</l>
                            <l level="2">וְכָהֵ֖נָּה רַבּ֣וֹת עִמּֽוֹ׃<verse eID="Job.23.14"/></l>
                            <l level="1"><verse osisID="Job.23.15" sID="Job.23.15" n="טו"/> עַל־כֵּ֭ן מִפָּנָ֣יו אֶבָּהֵ֑ל</l>
                            <l level="2">אֶ֝תְבּוֹנֵ֗ן וְאֶפְחַ֥ד מִמֶּֽנּוּ׃<verse eID="Job.23.15"/></l>
                            <l level="1"><verse osisID="Job.23.16" sID="Job.23.16" n="טז"/> וְ֭אֵל הֵרַ֣ךְ לִבִּ֑י</l>
                            <l level="2">וְ֝שַׁדַּ֗י הִבְהִילָֽנִי׃<verse eID="Job.23.16"/></l>
                            <l level="1"><verse osisID="Job.23.17" sID="Job.23.17" n="יז"/> כִּֽי־לֹ֣א נִ֭צְמַתִּי מִפְּנֵי־חֹ֑שֶׁךְ</l>
                            <l level="2">וּ֝מִפָּנַ֗י כִּסָּה־אֹֽפֶל׃<verse eID="Job.23.17"/></l>
                        </lg>
                    </p>
                    <chapter eID="Job.23"/>
                    <chapter osisID="Job.24" sID="Job.24" n="כד"/>
                    <p>
                        <lb/>
                        <lg>
                            <l level="1"><verse osisID="Job.24.1" sID="Job.24.1" n="א"/> מַדּ֗וּעַ מִ֭שַּׁדַּי לֹא־נִצְפְּנ֣וּ עִתִּ֑ים</l>
                            <l level="2">וְ֝יֹדְעָ֗ו לֹא־חָ֥זוּ יָמָֽיו׃<verse eID="Job.24.1"/></l>
                            <l level="1"><verse osisID="Job.24.2" sID="Job.24.2" n="ב"/> גְּבֻל֥וֹת יַשִּׂ֑יגוּ</l>
                            <l level="2">עֵ֥דֶר גָּ֝זְל֗וּ וַיִּרְעֽוּ׃<verse eID="Job.24.2"/></l>
                            <l level="1"><verse osisID="Job.24.3" sID="Job.24.3" n="ג"/> חֲמ֣וֹר יְתוֹמִ֣ים יִנְהָ֑גוּ</l>
                            <l level="2">יַ֝חְבְּל֗וּ שׁ֣וֹר אַלְמָנָֽה׃<verse eID="Job.24.3"/></l>
                            <l level="1"><verse osisID="Job.24.4" sID="Job.24.4" n="ד"/> יַטּ֣וּ אֶבְיֹנִ֣ים מִדָּ֑רֶךְ</l>
                            <l level="2">יַ֥חַד חֻ֝בְּא֗וּ עֲנִיֵּי־אָֽרֶץ׃<verse eID="Job.24.4"/></l>
                            <l level="1"><verse osisID="Job.24.5" sID="Job.24.5" n="ה"/> הֵ֤ן פְּרָאִ֨ים ׀ בַּ֥מִּדְבָּ֗ר</l>
                            <l level="2">יָצְא֣וּ בְּ֭פׇעֳלָם מְשַׁחֲרֵ֣י לַטָּ֑רֶף</l>
                            <l level="3">עֲרָבָ֥ה ל֥וֹ לֶ֝֗חֶם לַנְּעָרִֽים׃<verse eID="Job.24.5"/></l>
                            <l level="1"><verse osisID="Job.24.6" sID="Job.24.6" n="ו"/> בַּ֭שָּׂדֶה בְּלִיל֣וֹ <seg type="x-ketiv">יקצירו</seg> יִקְצ֑וֹרוּ</l>
                            <l level="2">וְכֶ֖רֶם רָשָׁ֣ע יְלַקֵּֽשׁוּ׃<verse eID="Job.24.6"/></l>
                            <l level="1"><verse osisID="Job.24.7" sID="Job.24.7" n="ז"/> עָר֣וֹם יָ֭לִינוּ מִבְּלִ֣י לְב֑וּשׁ</l>
                            <l level="2">וְאֵ֥ין כְּ֝ס֗וּת בַּקָּרָֽה׃<verse eID="Job.24.7"/></l>
                            <l level="1"><verse osisID="Job.24.8" sID="Job.24.8" n="ח"/> מִזֶּ֣רֶם הָרִ֣ים יִרְטָ֑בוּ</l>
                            <l level="2">וּֽמִבְּלִ֥י מַ֝חְסֶ֗ה חִבְּקוּ־צֽוּר׃<verse eID="Job.24.8"/></l>
                            <l level="1"><verse osisID="Job.24.9" sID="Job.24.9" n="ט"/> יִ֭גְזְלוּ מִשֹּׁ֣ד יָת֑וֹם</l>
                            <l level="2">וְֽעַל־עָנִ֥י יַחְבֹּֽלוּ׃<verse eID="Job.24.9"/></l>
                            <l level="1"><verse osisID="Job.24.10" sID="Job.24.10" n="י"/> עָר֣וֹם הִ֭לְּכוּ בְּלִ֣י לְב֑וּשׁ</l>
                            <l level="2">וּ֝רְעֵבִ֗ים נָ֣שְׂאוּ עֹֽמֶר׃<verse eID="Job.24.10"/></l>
                            <l level="1"><verse osisID="Job.24.11" sID="Job.24.11" n="יא"/> בֵּין־שׁוּרֹתָ֥ם יַצְהִ֑ירוּ</l>
                            <l level="2">יְקָבִ֥ים דָּ֝רְכ֗וּ וַיִּצְמָֽאוּ׃<verse eID="Job.24.11"/></l>
                            <l level="1"><verse osisID="Job.24.12" sID="Job.24.12" n="יב"/> מֵ֘עִ֤יר מְתִ֨ים ׀ יִנְאָ֗קוּ</l>
                            <l level="2">וְנֶֽפֶשׁ־חֲלָלִ֥ים תְּשַׁוֵּ֑עַ</l>
                            <l level="3">וֶ֝אֱל֗וֹהַּ לֹֽא־יָשִׂ֥ים תִּפְלָֽה׃<verse eID="Job.24.12"/></l>
                            <l level="1"><verse osisID="Job.24.13" sID="Job.24.13" n="יג"/> הֵ֤מָּה ׀ הָיוּ֮ בְּֽמֹרְדֵ֫י א֥וֹר</l>
                            <l level="2">לֹא־הִכִּ֥ירוּ דְרָכָ֑יו</l>
                            <l level="3">וְלֹ֥א יָ֝שְׁב֗וּ בִּנְתִיבֹתָֽיו׃<verse eID="Job.24.13"/></l>
                            <l level="1"><verse osisID="Job.24.14" sID="Job.24.14" n="יד"/> לָא֡וֹר יָ֘ק֤וּם רוֹצֵ֗חַ</l>
                            <l level="2">יִֽקְטׇל־עָנִ֥י וְאֶבְי֑וֹן</l>
                            <l level="3">וּ֝בַלַּ֗יְלָה יְהִ֣י כַגַּנָּֽב׃<verse eID="Job.24.14"/></l>
                            <l level="1"><verse osisID="Job.24.15" sID="Job.24.15" n="טו"/> וְעֵ֤ין נֹאֵ֨ף ׀ שָׁ֤מְרָֽה נֶ֣שֶׁף לֵ֭אמֹר</l>
                            <l level="2">לֹא־תְשׁוּרֵ֣נִי עָ֑יִן</l>
                            <l level="3">וְסֵ֖תֶר פָּנִ֣ים יָשִֽׂים׃<verse eID="Job.24.15"/></l>
                            <l level="1"><verse osisID="Job.24.16" sID="Job.24.16" n="טז"/> חָתַ֥ר בַּחֹ֗שֶׁךְ בָּ֫תִּ֥ים</l>
                            <l level="2">יוֹמָ֥ם חִתְּמוּ־לָ֗מוֹ</l>
                            <l level="3">לֹא־יָ֥דְעוּ אֽוֹר׃<verse eID="Job.24.16"/></l>
                            <l level="1"><verse osisID="Job.24.17" sID="Job.24.17" n="יז"/> כִּ֤י יַחְדָּ֨ו ׀ בֹּ֣קֶר לָ֣מוֹ צַלְמָ֑וֶת</l>
                            <l level="2">כִּֽי־יַ֝כִּ֗יר בַּלְה֥וֹת צַלְמָֽוֶת׃<verse eID="Job.24.17"/></l>
                            <l level="1"><verse osisID="Job.24.18" sID="Job.24.18" n="יח"/> קַל־ה֤וּא ׀ עַל־פְּנֵי־מַ֗יִם</l>
                            <l level="2">תְּקֻלַּ֣ל חֶלְקָתָ֣ם בָּאָ֑רֶץ</l>
                            <l level="3">לֹא־יִ֝פְנֶ֗ה דֶּ֣רֶךְ כְּרָמִֽים׃<verse eID="Job.24.18"/></l>
                            <l level="1"><verse osisID="Job.24.19" sID="Job.24.19" n="יט"/> צִיָּ֤ה גַם־חֹ֗ם</l>
                            <l level="2">יִגְזְל֥וּ מֵֽימֵי־שֶׁ֗לֶג</l>
                            <l level="3">שְׁא֣וֹל חָטָֽאוּ׃<verse eID="Job.24.19"/></l>
                            <l level="1"><verse osisID="Job.24.20" sID="Job.24.20" n="כ"/> יִשְׁכָּ֘חֵ֤הוּ רֶ֨חֶם ׀ מְתָ֘ק֤וֹ רִמָּ֗ה</l>
                            <l level="2">ע֥וֹד לֹֽא־יִזָּכֵ֑ר</l>
                            <l level="3">וַתִּשָּׁבֵ֖ר כָּעֵ֣ץ עַוְלָֽה׃<verse eID="Job.24.20"/></l>
                            <l level="1"><verse osisID="Job.24.21" sID="Job.24.21" n="כא"/> רֹעֶ֣ה עֲ֭קָרָה לֹ֣א תֵלֵ֑ד</l>
                            <l level="2">וְ֝אַלְמָנָ֗ה לֹ֣א יְיֵטִֽיב׃<verse eID="Job.24.21"/></l>
                            <l level="1"><verse osisID="Job.24.22" sID="Job.24.22" n="כב"/> וּמָשַׁ֣ךְ אַבִּירִ֣ים בְּכֹח֑וֹ</l>
                            <l level="2">יָ֝ק֗וּם וְֽלֹא־יַאֲמִ֥ין בַּֽחַיִּֽין׃<verse eID="Job.24.22"/></l>
                            <l level="1"><verse osisID="Job.24.23" sID="Job.24.23" n="כג"/> יִתֶּן־ל֣וֹ לָ֭בֶטַח וְיִשָּׁעֵ֑ן</l>
                            <l level="2">וְ֝עֵינֵ֗יהוּ עַל־דַּרְכֵיהֶֽם׃<verse eID="Job.24.23"/></l>
                            <l level="1"><verse osisID="Job.24.24" sID="Job.24.24" n="כד"/> ר֤וֹמּוּ מְּעַ֨ט ׀ וְֽאֵינֶ֗נּוּ</l>
                            <l level="2">וְֽהֻמְּכ֗וּ כַּכֹּ֥ל יִקָּפְצ֑וּן</l>
                            <l level="3">וּכְרֹ֖אשׁ שִׁבֹּ֣לֶת יִמָּֽלוּ׃<verse eID="Job.24.24"/></l>
                            <l level="1"><verse osisID="Job.24.25" sID="Job.24.25" n="כה"/> וְאִם־לֹ֣א אֵ֭פוֹ מִ֣י יַכְזִיבֵ֑נִי</l>
                            <l level="2">וְיָשֵׂ֥ם לְ֝אַ֗ל מִלָּתִֽי׃<verse eID="Job.24.25"/></l>
                        </lg>
                    </p>
                    <chapter eID="Job.24"/>
                    <chapter osisID="Job.25" sID="Job.25" n="כה"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.25.1" sID="Job.25.1" n="א"/>וַ֭יַּעַן בִּלְדַּ֥ד הַשֻּׁחִ֗י וַיֹּאמַֽר׃<verse eID="Job.25.1"/></l>
                            <l level="1"><verse osisID="Job.25.2" sID="Job.25.2" n="ב"/>הַמְשֵׁ֣ל וָפַ֣חַד עִמּ֑וֹ</l>
                            <l level="2">עֹשֶׂ֥ה שָׁ֝ל֗וֹם בִּמְרוֹמָֽיו׃<verse eID="Job.25.2"/></l>
                            <l level="1"><verse osisID="Job.25.3" sID="Job.25.3" n="ג"/>הֲיֵ֣שׁ מִ֭סְפָּר לִגְדוּדָ֑יו</l>
                            <l level="2">וְעַל־מִ֝֗י לֹא־יָק֥וּם אוֹרֵֽהוּ׃<verse eID="Job.25.3"/></l>
                            <l level="1"><verse osisID="Job.25.4" sID="Job.25.4" n="ד"/>וּמַה־יִּצְדַּ֣ק אֱנ֣וֹשׁ עִם־אֵ֑ל</l>
                            <l level="2">וּמַה־יִּ֝זְכֶּ֗ה יְל֣וּד אִשָּֽׁה׃<verse eID="Job.25.4"/></l>
                            <l level="1"><verse osisID="Job.25.5" sID="Job.25.5" n="ה"/>הֵ֣ן עַד־יָ֭רֵחַ וְלֹ֣א יַאֲהִ֑יל</l>
                            <l level="2">וְ֝כוֹכָבִ֗ים לֹא־זַכּ֥וּ בְעֵינָֽיו׃<verse eID="Job.25.5"/></l>
                            <l level="1"><verse osisID="Job.25.6" sID="Job.25.6" n="ו"/>אַ֭ף כִּֽי־אֱנ֣וֹשׁ רִמָּ֑ה</l>
                            <l level="2">וּבֶן־אָ֝דָ֗ם תּוֹלֵעָֽה׃<verse eID="Job.25.6"/></l>
                        </lg>
                    </p>
                    <chapter eID="Job.25"/>
                    <chapter osisID="Job.26" sID="Job.26" n="כו"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.26.1" sID="Job.26.1" n="א"/>וַיַּ֥עַן אִיּ֗וֹב וַיֹּאמַֽר׃<verse eID="Job.26.1"/></l>
                            <l level="1"><verse osisID="Job.26.2" sID="Job.26.2" n="ב"/>מֶה־עָזַ֥רְתָּ לְלֹא־כֹ֑חַ</l>
                            <l level="2">ה֝וֹשַׁ֗עְתָּ זְר֣וֹעַ לֹא־עֹֽז׃<verse eID="Job.26.2"/></l>
                            <l level="1"><verse osisID="Job.26.3" sID="Job.26.3" n="ג"/>מַה־יָּ֭עַצְתָּ לְלֹ֣א חׇכְמָ֑ה</l>
                            <l level="2">וְ֝תֻשִׁיָּ֗ה לָרֹ֥ב הוֹדָֽעְתָּ׃<verse eID="Job.26.3"/></l>
                            <l level="1"><verse osisID="Job.26.4" sID="Job.26.4" n="ד"/>אֶת־מִ֭י הִגַּ֣דְתָּ מִלִּ֑ין</l>
                            <l level="2">וְנִשְׁמַת־מִ֝֗י יָצְאָ֥ה מִמֶּֽךָּ׃<verse eID="Job.26.4"/></l>
                            <l level="1"><verse osisID="Job.26.5" sID="Job.26.5" n="ה"/>הָרְפָאִ֥ים יְחוֹלָ֑לוּ</l>
                            <l level="2">מִתַּ֥חַת מַ֝֗יִם וְשֹׁכְנֵיהֶֽם׃<verse eID="Job.26.5"/></l>
                            <l level="1"><verse osisID="Job.26.6" sID="Job.26.6" n="ו"/>עָר֣וֹם שְׁא֣וֹל נֶגְדּ֑וֹ</l>
                            <l level="2">וְאֵ֥ין כְּ֝ס֗וּת לָאֲבַדּֽוֹן׃<verse eID="Job.26.6"/></l>
                            <l level="1"><verse osisID="Job.26.7" sID="Job.26.7" n="ז"/>נֹטֶ֣ה צָפ֣וֹן עַל־תֹּ֑הוּ</l>
                            <l level="2">תֹּ֥לֶה אֶ֝֗רֶץ עַל־בְּלִי־מָֽה׃<verse eID="Job.26.7"/></l>
                            <l level="1"><verse osisID="Job.26.8" sID="Job.26.8" n="ח"/>צֹרֵֽר־מַ֥יִם בְּעָבָ֑יו</l>
                            <l level="2">וְלֹֽא־נִבְקַ֖ע עָנָ֣ן תַּחְתָּֽם׃<verse eID="Job.26.8"/></l>
                            <l level="1"><verse osisID="Job.26.9" sID="Job.26.9" n="ט"/>מְאַחֵ֥ז פְּנֵֽי־כִסֵּ֑ה</l>
                            <l level="2">פַּרְשֵׁ֖ז עָלָ֣יו עֲנָנֽוֹ׃<verse eID="Job.26.9"/></l>
                            <l level="1"><verse osisID="Job.26.10" sID="Job.26.10" n="י"/>חֹֽק־חָ֭ג עַל־פְּנֵי־מָ֑יִם</l>
                            <l level="2">עַד־תַּכְלִ֖ית א֣וֹר עִם־חֹֽשֶׁךְ׃<verse eID="Job.26.10"/></l>
                            <l level="1"><verse osisID="Job.26.11" sID="Job.26.11" n="יא"/>עַמּוּדֵ֣י שָׁמַ֣יִם יְרוֹפָ֑פוּ</l>
                            <l level="2">וְ֝יִתְמְה֗וּ מִגַּעֲרָתֽוֹ׃<verse eID="Job.26.11"/></l>
                            <l level="1"><verse osisID="Job.26.12" sID="Job.26.12" n="יב"/>בְּ֭כֹחוֹ רָגַ֣ע הַיָּ֑ם</l>
                            <l level="2"><seg type="x-ketiv">ובתובנתו</seg> וּ֝בִתְבוּנָת֗וֹ מָ֣חַץ רָֽהַב׃<verse eID="Job.26.12"/></l>
                            <l level="1"><verse osisID="Job.26.13" sID="Job.26.13" n="יג"/>בְּ֭רוּחוֹ שָׁמַ֣יִם שִׁפְרָ֑ה</l>
                            <l level="2">חֹלְלָ֥ה יָ֝ד֗וֹ נָחָ֥שׁ בָּרִֽחַ׃<verse eID="Job.26.13"/></l>
                            <l level="1"><verse osisID="Job.26.14" sID="Job.26.14" n="יד"/>הֶן־אֵ֤לֶּה ׀ קְצ֬וֹת דְּרָכָ֗ו</l>
                            <l level="2">וּמַה־שֵּׁ֣מֶץ דָּ֭בָר נִשְׁמַע־בּ֑וֹ</l>
                            <l level="3">וְרַ֥עַם גְּ֝בוּרֹתָ֗ו מִ֣י יִתְבּוֹנָֽן׃<verse eID="Job.26.14"/></l>
                        </lg>
                    </p>
                    <chapter eID="Job.26"/>
                    <chapter osisID="Job.27" sID="Job.27" n="כז"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.27.1" sID="Job.27.1" n="א"/>וַיֹּ֣סֶף אִ֭יּוֹב שְׂאֵ֥ת מְשָׁל֗וֹ וַיֹּאמַֽר׃<verse eID="Job.27.1"/></l>
                            <l level="1"><verse osisID="Job.27.2" sID="Job.27.2" n="ב"/>חַי־אֵ֭ל הֵסִ֣יר מִשְׁפָּטִ֑י</l>
                            <l level="2">וְ֝שַׁדַּ֗י הֵמַ֥ר נַפְשִֽׁי׃<verse eID="Job.27.2"/></l>
                            <l level="1"><verse osisID="Job.27.3" sID="Job.27.3" n="ג"/>כִּי־כׇל־ע֣וֹד נִשְׁמָתִ֣י בִ֑י</l>
                            <l level="2">וְר֖וּחַ אֱל֣וֹהַּ בְּאַפִּֽי׃<verse eID="Job.27.3"/></l>
                            <l level="1"><verse osisID="Job.27.4" sID="Job.27.4" n="ד"/>אִם־תְּדַבֵּ֣רְנָה שְׂפָתַ֣י עַוְלָ֑ה</l>
                            <l level="2">וּ֝לְשׁוֹנִ֗י אִם־יֶהְגֶּ֥ה רְמִיָּֽה׃<verse eID="Job.27.4"/></l>
                            <l level="1"><verse osisID="Job.27.5" sID="Job.27.5" n="ה"/>חָלִ֣ילָה לִּי֮ אִם־אַצְדִּ֢יק אֶ֫תְכֶ֥ם</l>
                            <l level="2">עַד־אֶגְוָ֑ע</l>
                            <l level="2">לֹֽא־אָסִ֖יר תֻּמָּתִ֣י מִמֶּֽנִּי׃<verse eID="Job.27.5"/></l>
                            <l level="1"><verse osisID="Job.27.6" sID="Job.27.6" n="ו"/>בְּצִדְקָתִ֣י הֶ֭חֱזַקְתִּי וְלֹ֣א אַרְפֶּ֑הָ</l>
                            <l level="2">לֹא־יֶחֱרַ֥ף לְ֝בָבִ֗י מִיָּמָֽי׃<verse eID="Job.27.6"/></l>
                            <l level="1"><verse osisID="Job.27.7" sID="Job.27.7" n="ז"/>יְהִ֣י כְ֭רָשָׁע אֹ֣יְבִ֑י</l>
                            <l level="2">וּמִתְקוֹמְמִ֥י כְעַוָּֽל׃<verse eID="Job.27.7"/></l>
                            <l level="1"><verse osisID="Job.27.8" sID="Job.27.8" n="ח"/>כִּ֤י מַה־תִּקְוַ֣ת חָ֭נֵף כִּ֣י יִבְצָ֑ע</l>
                            <l level="2">כִּ֤י יֵ֖שֶׁל אֱל֣וֹהַּ נַפְשֽׁוֹ׃<verse eID="Job.27.8"/></l>
                            <l level="1"><verse osisID="Job.27.9" sID="Job.27.9" n="ט"/>הֲֽ֭צַעֲקָתוֹ יִשְׁמַ֥ע <seg type="x-paseq">׀</seg> אֵ֑ל</l>
                            <l level="2">כִּֽי־תָב֖וֹא עָלָ֣יו צָרָֽה׃<verse eID="Job.27.9"/></l>
                            <l level="1"><verse osisID="Job.27.10" sID="Job.27.10" n="י"/>אִם־עַל־שַׁדַּ֥י יִתְעַנָּ֑ג</l>
                            <l level="2">יִקְרָ֖א אֱל֣וֹהַּ בְּכׇל־עֵֽת׃<verse eID="Job.27.10"/></l>
                            <l level="1"><verse osisID="Job.27.11" sID="Job.27.11" n="יא"/>אוֹרֶ֣ה אֶתְכֶ֣ם בְּיַד־אֵ֑ל</l>
                            <l level="2">אֲשֶׁ֥ר עִם־שַׁ֝דַּ֗י לֹ֣א אֲכַחֵֽד׃<verse eID="Job.27.11"/></l>
                            <l level="1"><verse osisID="Job.27.12" sID="Job.27.12" n="יב"/>הֵן־אַתֶּ֣ם כֻּלְּכֶ֣ם חֲזִיתֶ֑ם</l>
                            <l level="2">וְלָמָּה־זֶּ֝֗ה הֶ֣בֶל תֶּהְבָּֽלוּ׃<verse eID="Job.27.12"/></l>
                            <l level="1"><verse osisID="Job.27.13" sID="Job.27.13" n="יג"/>זֶ֤ה ׀ חֵלֶק־אָדָ֖ם רָשָׁ֥ע <seg type="x-paseq">׀</seg> עִם־אֵ֑ל</l>
                            <l level="2">וְֽנַחֲלַ֥ת עָ֝רִיצִ֗ים מִשַּׁדַּ֥י יִקָּֽחוּ׃<verse eID="Job.27.13"/></l>
                            <l level="1"><verse osisID="Job.27.14" sID="Job.27.14" n="יד"/>אִם־יִרְבּ֣וּ בָנָ֣יו לְמוֹ־חָ֑רֶב</l>
                            <l level="2">וְ֝צֶאֱצָאָ֗יו לֹ֣א יִשְׂבְּעוּ־לָֽחֶם׃<verse eID="Job.27.14"/></l>
                            <l level="1"><verse osisID="Job.27.15" sID="Job.27.15" n="טו"/>שְׂ֭רִידָו בַּמָּ֣וֶת יִקָּבֵ֑רוּ</l>
                            <l level="2">וְ֝אַלְמְנֹתָ֗יו לֹ֣א תִבְכֶּֽינָה׃<verse eID="Job.27.15"/></l>
                            <l level="1"><verse osisID="Job.27.16" sID="Job.27.16" n="טז"/>אִם־יִצְבֹּ֣ר כֶּעָפָ֣ר כָּ֑סֶף</l>
                            <l level="2">וְ֝כַחֹ֗מֶר יָכִ֥ין מַלְבּֽוּשׁ׃<verse eID="Job.27.16"/></l>
                            <l level="1"><verse osisID="Job.27.17" sID="Job.27.17" n="יז"/>יָ֭כִין וְצַדִּ֣יק יִלְבָּ֑שׁ</l>
                            <l level="2">וְ֝כֶ֗סֶף נָקִ֥י יַחֲלֹֽק׃<verse eID="Job.27.17"/></l>
                            <l level="1"><verse osisID="Job.27.18" sID="Job.27.18" n="יח"/>בָּנָ֣ה כָעָ֣שׁ בֵּית֑וֹ</l>
                            <l level="2">וּ֝כְסֻכָּ֗ה עָשָׂ֥ה נֹצֵֽר׃<verse eID="Job.27.18"/></l>
                            <l level="1"><verse osisID="Job.27.19" sID="Job.27.19" n="יט"/>עָשִׁ֣יר יִ֭שְׁכַּב וְלֹ֣א יֵאָסֵ֑ף</l>
                            <l level="2">עֵינָ֖יו פָּקַ֣ח וְאֵינֶֽנּוּ׃<verse eID="Job.27.19"/></l>
                            <l level="1"><verse osisID="Job.27.20" sID="Job.27.20" n="כ"/>תַּשִּׂיגֵ֣הוּ כַ֭מַּיִם בַּלָּה֑וֹת</l>
                            <l level="2">לַ֝֗יְלָה גְּנָבַ֥תּוּ סוּפָֽה׃<verse eID="Job.27.20"/></l>
                            <l level="1"><verse osisID="Job.27.21" sID="Job.27.21" n="כא"/>יִשָּׂאֵ֣הוּ קָדִ֣ים וְיֵלַ֑ךְ</l>
                            <l level="2">וִ֝ישָׂעֲרֵ֗הוּ מִמְּקֹמֽוֹ׃<verse eID="Job.27.21"/></l>
                            <l level="1"><verse osisID="Job.27.22" sID="Job.27.22" n="כב"/>וְיַשְׁלֵ֣ךְ עָ֭לָיו וְלֹ֣א יַחְמֹ֑ל</l>
                            <l level="2">מִ֝יָּד֗וֹ בָּר֥וֹחַ יִבְרָֽח׃<verse eID="Job.27.22"/></l>
                            <l level="1"><verse osisID="Job.27.23" sID="Job.27.23" n="כג"/>יִשְׂפֹּ֣ק עָלֵ֣ימוֹ כַפֵּ֑ימוֹ</l>
                            <l level="2">וְיִשְׁרֹ֥ק עָ֝לָ֗יו מִמְּקֹמֽוֹ׃<verse eID="Job.27.23"/></l>
                        </lg>
                    </p>
                    <chapter eID="Job.27"/>
                    <chapter osisID="Job.28" sID="Job.28" n="כח"/>
                    <p>
                        <lb/>
                        <lg>
                            <l level="1"><verse osisID="Job.28.1" sID="Job.28.1" n="א"/>כִּ֤י יֵ֣שׁ לַכֶּ֣סֶף מוֹצָ֑א</l>
                            <l level="2">וּ֝מָק֗וֹם לַזָּהָ֥ב יָזֹֽקּוּ׃<verse eID="Job.28.1"/></l>
                            <l level="1"><verse osisID="Job.28.2" sID="Job.28.2" n="ב"/>בַּ֭רְזֶל מֵֽעָפָ֣ר יֻקָּ֑ח</l>
                            <l level="2">וְ֝אֶ֗בֶן יָצ֥וּק נְחוּשָֽׁה׃<verse eID="Job.28.2"/></l>
                            <l level="1"><verse osisID="Job.28.3" sID="Job.28.3" n="ג"/>קֵ֤ץ ׀ שָׂ֤ם לַחֹ֗שֶׁךְ</l>
                            <l level="2">וּֽלְכׇל־תַּ֭כְלִית ה֣וּא חוֹקֵ֑ר</l>
                            <l level="3">אֶ֖בֶן אֹ֣פֶל וְצַלְמָֽוֶת׃<verse eID="Job.28.3"/></l>
                            <l level="1"><verse osisID="Job.28.4" sID="Job.28.4" n="ד"/>פָּ֤רַץ נַ֨חַל ׀ מֵֽעִם־גָּ֗ר</l>
                            <l level="2">הַֽנִּשְׁכָּחִ֥ים מִנִּי־רָ֑גֶל</l>
                            <l level="3">דַּ֖לּוּ מֵאֱנ֣וֹשׁ נָֽעוּ׃<verse eID="Job.28.4"/></l>
                            <l level="1"><verse osisID="Job.28.5" sID="Job.28.5" n="ה"/>אֶ֗רֶץ מִמֶּ֥נָּה יֵֽצֵא־לָ֑חֶם</l>
                            <l level="3">וְ֝תַחְתֶּ֗יהָ נֶהְפַּ֥ךְ כְּמוֹ־אֵֽשׁ׃<verse eID="Job.28.5"/></l>
                            <l level="1"><verse osisID="Job.28.6" sID="Job.28.6" n="ו"/>מְקוֹם־סַפִּ֥יר אֲבָנֶ֑יהָ</l>
                            <l level="2">וְעַפְרֹ֖ת זָהָ֣ב לֽוֹ׃<verse eID="Job.28.6"/></l>
                            <l level="1"><verse osisID="Job.28.7" sID="Job.28.7" n="ז"/>נָ֭תִיב לֹא־יְדָ֣עוֹ עָ֑יִט</l>
                            <l level="2">וְלֹ֥א שְׁ֝זָפַ֗תּוּ עֵ֣ין אַיָּֽה׃<verse eID="Job.28.7"/></l>
                            <l level="1"><verse osisID="Job.28.8" sID="Job.28.8" n="ח"/>לֹֽא־הִדְרִיכ֥וּהוּ בְנֵֽי־שָׁ֑חַץ</l>
                            <l level="2">לֹֽא־עָדָ֖ה עָלָ֣יו שָֽׁחַל׃<verse eID="Job.28.8"/></l>
                            <l level="1"><verse osisID="Job.28.9" sID="Job.28.9" n="ט"/>בַּ֭חַלָּמִישׁ שָׁלַ֣ח יָד֑וֹ</l>
                            <l level="2">הָפַ֖ךְ מִשֹּׁ֣רֶשׁ הָרִֽים׃<verse eID="Job.28.9"/></l>
                            <l level="1"><verse osisID="Job.28.10" sID="Job.28.10" n="י"/>בַּ֭צּוּרוֹת יְאֹרִ֣ים בִּקֵּ֑עַ</l>
                            <l level="2">וְכׇל־יְ֝קָ֗ר רָאֲתָ֥ה עֵינֽוֹ׃<verse eID="Job.28.10"/></l>
                            <l level="1"><verse osisID="Job.28.11" sID="Job.28.11" n="יא"/>מִ֭בְּכִי נְהָר֣וֹת חִבֵּ֑שׁ</l>
                            <l level="2">וְ֝תַעֲלֻמָ֗הּ יֹ֣צִא אֽוֹר׃<verse eID="Job.28.11"/></l>
                        </lg>
                        <lg>
                            <l level="1"><verse osisID="Job.28.12" sID="Job.28.12" n="יב"/>וְֽ֭הַחׇכְמָה מֵאַ֣יִן תִּמָּצֵ֑א</l>
                            <l level="2">וְאֵ֥י זֶ֝֗ה מְק֣וֹם בִּינָֽה׃<verse eID="Job.28.12"/></l>
                            <l level="1"><verse osisID="Job.28.13" sID="Job.28.13" n="יג"/>לֹא־יָדַ֣ע אֱנ֣וֹשׁ עֶרְכָּ֑הּ</l>
                            <l level="2">וְלֹ֥א תִ֝מָּצֵ֗א בְּאֶ֣רֶץ הַחַיִּֽים׃<verse eID="Job.28.13"/></l>
                            <l level="1"><verse osisID="Job.28.14" sID="Job.28.14" n="יד"/>תְּה֣וֹם אָ֭מַר לֹ֣א בִי־הִ֑יא</l>
                            <l level="2">וְיָ֥ם אָ֝מַ֗ר אֵ֣ין עִמָּדִֽי׃<verse eID="Job.28.14"/></l>
                            <l level="1"><verse osisID="Job.28.15" sID="Job.28.15" n="טו"/>לֹֽא־יֻתַּ֣ן סְג֣וֹר תַּחְתֶּ֑יהָ</l>
                            <l level="2">וְלֹ֥א יִ֝שָּׁקֵ֗ל כֶּ֣סֶף מְחִירָֽהּ׃<verse eID="Job.28.15"/></l>
                            <l level="1"><verse osisID="Job.28.16" sID="Job.28.16" n="טז"/>לֹֽא־תְ֭סֻלֶּה בְּכֶ֣תֶם אוֹפִ֑יר</l>
                            <l level="2">בְּשֹׁ֖הַם יָקָ֣ר וְסַפִּֽיר׃<verse eID="Job.28.16"/></l>
                            <l level="1"><verse osisID="Job.28.17" sID="Job.28.17" n="יז"/>לֹא־יַעַרְכֶ֣נָּה זָ֭הָב וּזְכוֹכִ֑ית</l>
                            <l level="2">וּתְמ֖וּרָתָ֣הּ כְּלִי־פָֽז׃<verse eID="Job.28.17"/></l>
                            <l level="1"><verse osisID="Job.28.18" sID="Job.28.18" n="יח"/>רָאמ֣וֹת וְ֭גָבִישׁ לֹ֣א יִזָּכֵ֑ר</l>
                            <l level="2">וּמֶ֥שֶׁךְ חׇ֝כְמָ֗ה מִפְּנִינִֽים׃<verse eID="Job.28.18"/></l>
                            <l level="1"><verse osisID="Job.28.19" sID="Job.28.19" n="יט"/>לֹֽא־יַ֭עַרְכֶנָּה פִּטְדַת־כּ֑וּשׁ</l>
                            <l level="2">בְּכֶ֥תֶם טָ֝ה֗וֹר לֹ֣א תְסֻלֶּֽה׃<verse eID="Job.28.19"/></l>
                            <l level="1"><verse osisID="Job.28.20" sID="Job.28.20" n="כ"/>וְֽ֭הַחָכְמָה מֵאַ֣יִן תָּב֑וֹא</l>
                            <l level="2">וְאֵ֥י זֶ֝֗ה מְק֣וֹם בִּינָֽה׃<verse eID="Job.28.20"/></l>
                            <l level="1"><verse osisID="Job.28.21" sID="Job.28.21" n="כא"/>וְֽ֭נֶעֶלְמָה מֵעֵינֵ֣י כׇל־חָ֑י</l>
                            <l level="2">וּמֵע֖וֹף הַשָּׁמַ֣יִם נִסְתָּֽרָה׃<verse eID="Job.28.21"/></l>
                            <l level="1"><verse osisID="Job.28.22" sID="Job.28.22" n="כב"/>אֲבַדּ֣וֹן וָ֭מָוֶת אָ֣מְר֑וּ</l>
                            <l level="2">בְּ֝אׇזְנֵ֗ינוּ שָׁמַ֥עְנוּ שִׁמְעָֽהּ׃<verse eID="Job.28.22"/></l>
                            <l level="1"><verse osisID="Job.28.23" sID="Job.28.23" n="כג"/>אֱ֭לֹהִים הֵבִ֣ין דַּרְכָּ֑הּ</l>
                            <l level="2">וְ֝ה֗וּא יָדַ֥ע אֶת־מְקוֹמָֽהּ׃<verse eID="Job.28.23"/></l>
                            <l level="1"><verse osisID="Job.28.24" sID="Job.28.24" n="כד"/>כִּי־ה֭וּא לִקְצוֹת־הָאָ֣רֶץ יַבִּ֑יט</l>
                            <l level="2">תַּ֖חַת כׇּל־הַשָּׁמַ֣יִם יִרְאֶֽה׃<verse eID="Job.28.24"/></l>
                            <l level="1"><verse osisID="Job.28.25" sID="Job.28.25" n="כה"/>לַעֲשׂ֣וֹת לָר֣וּחַ מִשְׁקָ֑ל</l>
                            <l level="2">וּ֝מַ֗יִם תִּכֵּ֥ן בְּמִדָּֽה׃<verse eID="Job.28.25"/></l>
                            <l level="1"><verse osisID="Job.28.26" sID="Job.28.26" n="כו"/>בַּעֲשֹׂת֣וֹ לַמָּטָ֣ר חֹ֑ק</l>
                            <l level="2">וְ֝דֶ֗רֶךְ לַחֲזִ֥יז קֹלֽוֹת׃<verse eID="Job.28.26"/></l>
                            <l level="1"><verse osisID="Job.28.27" sID="Job.28.27" n="כז"/>אָ֣ז רָ֭אָהּ וַֽיְסַפְּרָ֑הּ</l>
                            <l level="2">הֱ֝כִינָ֗הּ וְגַם־חֲקָרָֽהּ׃<verse eID="Job.28.27"/></l>
                            <l level="1"><verse osisID="Job.28.28" sID="Job.28.28" n="כח"/>וַיֹּ֤אמֶר ׀ לָאָדָ֗ם</l>
                            <l level="2">הֵ֤ן יִרְאַ֣ת אֲ֭דֹנָי הִ֣יא חׇכְמָ֑ה</l>
                            <l level="3">וְס֖וּר מֵרָ֣ע בִּינָֽה׃<verse eID="Job.28.28"/></l>
                        </lg>
                    </p>
                    <chapter eID="Job.28"/>
                    <chapter osisID="Job.29" sID="Job.29" n="כט"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.29.1" sID="Job.29.1" n="א"/>וַיֹּ֣סֶף אִ֭יּוֹב שְׂאֵ֥ת מְשָׁל֗וֹ וַיֹּאמַֽר׃<verse eID="Job.29.1"/></l>
                            <l level="1"><verse osisID="Job.29.2" sID="Job.29.2" n="ב"/>מִֽי־יִתְּנֵ֥נִי כְיַרְחֵי־קֶ֑דֶם</l>
                            <l level="2">כִּ֝ימֵ֗י אֱל֣וֹהַּ יִשְׁמְרֵֽנִי׃<verse eID="Job.29.2"/></l>
                            <l level="1"><verse osisID="Job.29.3" sID="Job.29.3" n="ג"/>בְּהִלּ֣וֹ נֵ֭רוֹ עֲלֵ֣י רֹאשִׁ֑י</l>
                            <l level="2">לְ֝אוֹר֗וֹ אֵ֣לֶךְ חֹֽשֶׁךְ׃<verse eID="Job.29.3"/></l>
                            <l level="1"><verse osisID="Job.29.4" sID="Job.29.4" n="ד"/>כַּאֲשֶׁ֣ר הָ֭יִיתִי בִּימֵ֣י חׇרְפִּ֑י</l>
                            <l level="2">בְּס֥וֹד אֱ֝ל֗וֹהַּ עֲלֵ֣י אׇהֳלִֽי׃<verse eID="Job.29.4"/></l>
                            <l level="1"><verse osisID="Job.29.5" sID="Job.29.5" n="ה"/>בְּע֣וֹד שַׁ֭דַּי עִמָּדִ֑י</l>
                            <l level="2">סְבִ֖יבוֹתַ֣י נְעָרָֽי׃<verse eID="Job.29.5"/></l>
                            <l level="1"><verse osisID="Job.29.6" sID="Job.29.6" n="ו"/>בִּרְחֹ֣ץ הֲלִיכַ֣י בְּחֵמָ֑ה</l>
                            <l level="2">וְצ֥וּר יָצ֥וּק עִ֝מָּדִ֗י פַּלְגֵי־שָֽׁמֶן׃<verse eID="Job.29.6"/></l>
                            <l level="1"><verse osisID="Job.29.7" sID="Job.29.7" n="ז"/>בְּצֵ֣אתִי שַׁ֣עַר עֲלֵי־קָ֑רֶת</l>
                            <l level="2">בָּ֝רְח֗וֹב אָכִ֥ין מוֹשָׁבִֽי׃<verse eID="Job.29.7"/></l>
                            <l level="1"><verse osisID="Job.29.8" sID="Job.29.8" n="ח"/>רָא֣וּנִי נְעָרִ֣ים וְנֶחְבָּ֑אוּ</l>
                            <l level="2">וִ֝ישִׁישִׁ֗ים קָ֣מוּ עָמָֽדוּ׃<verse eID="Job.29.8"/></l>
                            <l level="1"><verse osisID="Job.29.9" sID="Job.29.9" n="ט"/>שָׂ֭רִים עָצְר֣וּ בְמִלִּ֑ים</l>
                            <l level="2">וְ֝כַ֗ף יָשִׂ֥ימוּ לְפִיהֶֽם׃<verse eID="Job.29.9"/></l>
                            <l level="1"><verse osisID="Job.29.10" sID="Job.29.10" n="י"/>קוֹל־נְגִידִ֥ים נֶחְבָּ֑אוּ</l>
                            <l level="2">וּ֝לְשׁוֹנָ֗ם לְחִכָּ֥ם דָּבֵֽקָה׃<verse eID="Job.29.10"/></l>
                            <l level="1"><verse osisID="Job.29.11" sID="Job.29.11" n="יא"/>כִּ֤י אֹ֣זֶן שָׁ֭מְעָה וַֽתְּאַשְּׁרֵ֑נִי</l>
                            <l level="2">וְעַ֥יִן רָ֝אֲתָ֗ה וַתְּעִידֵֽנִי׃<verse eID="Job.29.11"/></l>
                            <l level="1"><verse osisID="Job.29.12" sID="Job.29.12" n="יב"/>כִּֽי־אֲ֭מַלֵּט עָנִ֣י מְשַׁוֵּ֑עַ</l>
                            <l level="2">וְ֝יָת֗וֹם וְֽלֹא־עֹזֵ֥ר לֽוֹ׃<verse eID="Job.29.12"/></l>
                            <l level="1"><verse osisID="Job.29.13" sID="Job.29.13" n="יג"/>בִּרְכַּ֣ת אֹ֭בֵד עָלַ֣י תָּבֹ֑א</l>
                            <l level="2">וְלֵ֖ב אַלְמָנָ֣ה אַרְנִֽן׃<verse eID="Job.29.13"/></l>
                            <l level="1"><verse osisID="Job.29.14" sID="Job.29.14" n="יד"/>צֶ֣דֶק לָ֭בַשְׁתִּי וַיִּלְבָּשֵׁ֑נִי</l>
                            <l level="2">כִּמְעִ֥יל וְ֝צָנִ֗יף מִשְׁפָּטִֽי׃<verse eID="Job.29.14"/></l>
                            <l level="1"><verse osisID="Job.29.15" sID="Job.29.15" n="טו"/>עֵינַ֣יִם הָ֭יִיתִי לַעִוֵּ֑ר</l>
                            <l level="2">וְרַגְלַ֖יִם לַפִּסֵּ֣חַ אָֽנִי׃<verse eID="Job.29.15"/></l>
                            <l level="1"><verse osisID="Job.29.16" sID="Job.29.16" n="טז"/>אָ֣ב אָ֭נֹכִ֥י לָאֶבְיוֹנִ֑ים</l>
                            <l level="2">וְרִ֖ב לֹא־יָדַ֣עְתִּי אֶחְקְרֵֽהוּ׃<verse eID="Job.29.16"/></l>
                            <l level="1"><verse osisID="Job.29.17" sID="Job.29.17" n="יז"/>וָ֭אֲשַׁבְּרָה מְתַלְּע֣וֹת עַוָּ֑ל</l>
                            <l level="2">וּ֝מִשִּׁנָּ֗יו אַשְׁלִ֥יךְ טָֽרֶף׃<verse eID="Job.29.17"/></l>
                            <l level="1"><verse osisID="Job.29.18" sID="Job.29.18" n="יח"/>וָ֭אֹמַר עִם־קִנִּ֣י אֶגְוָ֑ע</l>
                            <l level="2">וְ֝כַח֗וֹל אַרְבֶּ֥ה יָמִֽים׃<verse eID="Job.29.18"/></l>
                            <l level="1"><verse osisID="Job.29.19" sID="Job.29.19" n="יט"/>שׇׁרְשִׁ֣י פָת֣וּחַ אֱלֵי־מָ֑יִם</l>
                            <l level="2">וְ֝טַ֗ל יָלִ֥ין בִּקְצִירִֽי׃<verse eID="Job.29.19"/></l>
                            <l level="1"><verse osisID="Job.29.20" sID="Job.29.20" n="כ"/>כְּ֭בוֹדִי חָדָ֣שׁ עִמָּדִ֑י</l>
                            <l level="2">וְ֝קַשְׁתִּ֗י בְּיָדִ֥י תַחֲלִֽיף׃<verse eID="Job.29.20"/></l>
                            <l level="1"><verse osisID="Job.29.21" sID="Job.29.21" n="כא"/>לִֽי־שָׁמְע֥וּ וְיִחֵ֑לּוּ</l>
                            <l level="2">וְ֝יִדְּמ֗וּ לְמ֣וֹ עֲצָתִֽי׃<verse eID="Job.29.21"/></l>
                            <l level="1"><verse osisID="Job.29.22" sID="Job.29.22" n="כב"/>אַחֲרֵ֣י דְ֭בָרִי לֹ֣א יִשְׁנ֑וּ</l>
                            <l level="2">וְ֝עָלֵ֗ימוֹ תִּטֹּ֥ף מִלָּתִֽי׃<verse eID="Job.29.22"/></l>
                            <l level="1"><verse osisID="Job.29.23" sID="Job.29.23" n="כג"/>וְיִחֲל֣וּ כַמָּטָ֣ר לִ֑י</l>
                            <l level="2">וּ֝פִיהֶ֗ם פָּעֲר֥וּ לְמַלְקֽוֹשׁ׃<verse eID="Job.29.23"/></l>
                            <l level="1"><verse osisID="Job.29.24" sID="Job.29.24" n="כד"/>אֶשְׂחַ֣ק אֲ֭לֵהֶם לֹ֣א יַאֲמִ֑ינוּ</l>
                            <l level="2">וְא֥וֹר פָּ֝נַ֗י לֹ֣א יַפִּילֽוּן׃<verse eID="Job.29.24"/></l>
                            <l level="1"><verse osisID="Job.29.25" sID="Job.29.25" n="כה"/>אֶ֥בְחַ֣ר דַּרְכָּם֮ וְאֵשֵׁ֢ב רֹ֥֫אשׁ</l>
                            <l level="2">וְ֭אֶשְׁכּוֹן כְּמֶ֣לֶךְ בַּגְּד֑וּד</l>
                            <l level="3">כַּאֲשֶׁ֖ר אֲבֵלִ֣ים יְנַחֵֽם׃<verse eID="Job.29.25"/></l>
                        </lg>
                    </p>
                    <chapter eID="Job.29"/>
                    <chapter osisID="Job.30" sID="Job.30" n="ל"/>
                    <p>
                        <lb/>
                        <lg>
                            <l level="1"><verse osisID="Job.30.1" sID="Job.30.1" n="א"/>וְעַתָּ֤ה ׀ שָׂ֥חֲק֣וּ עָלַי֮</l>
                            <l level="2">צְעִירִ֥ים מִמֶּ֗נִּי לְיָ֫מִ֥ים</l>
                            <l level="1">אֲשֶׁר־מָאַ֥סְתִּי אֲבוֹתָ֑ם</l>
                            <l level="2">לָ֝שִׁ֗ית עִם־כַּלְבֵ֥י צֹאנִֽי׃<verse eID="Job.30.1"/></l>
                            <l level="1"><verse osisID="Job.30.2" sID="Job.30.2" n="ב"/>גַּם־כֹּ֣חַ יְ֭דֵיהֶם לָ֣מָּה לִּ֑י</l>
                            <l level="2">עָ֝לֵ֗ימוֹ אָ֣בַד כָּֽלַח׃<verse eID="Job.30.2"/></l>
                            <l level="1"><verse osisID="Job.30.3" sID="Job.30.3" n="ג"/>בְּחֶ֥סֶר וּבְכָפָ֗ן גַּ֫לְמ֥וּד</l>
                            <l level="2">הַעֹרְקִ֥ים צִיָּ֑ה</l>
                            <l level="2">אֶ֝֗מֶשׁ שׁוֹאָ֥ה וּמְשֹׁאָֽה׃<verse eID="Job.30.3"/></l>
                            <l level="1"><verse osisID="Job.30.4" sID="Job.30.4" n="ד"/>הַקֹּטְפִ֣ים מַלּ֣וּחַ עֲלֵי־שִׂ֑יחַ</l>
                            <l level="2">וְשֹׁ֖רֶשׁ רְתָמִ֣ים לַחְמָֽם׃<verse eID="Job.30.4"/></l>
                            <l level="1"><verse osisID="Job.30.5" sID="Job.30.5" n="ה"/>מִן־גֵּ֥ו יְגֹרָ֑שׁוּ</l>
                            <l level="2">יָרִ֥יעוּ עָ֝לֵ֗ימוֹ כַּגַּנָּֽב׃<verse eID="Job.30.5"/></l>
                            <l level="1"><verse osisID="Job.30.6" sID="Job.30.6" n="ו"/>בַּעֲר֣וּץ נְחָלִ֣ים לִשְׁכֹּ֑ן</l>
                            <l level="2">חֹרֵ֖י עָפָ֣ר וְכֵפִֽים׃<verse eID="Job.30.6"/></l>
                            <l level="1"><verse osisID="Job.30.7" sID="Job.30.7" n="ז"/>בֵּין־שִׂיחִ֥ים יִנְהָ֑קוּ</l>
                            <l level="2">תַּ֖חַת חָר֣וּל יְסֻפָּֽחוּ׃<verse eID="Job.30.7"/></l>
                            <l level="1"><verse osisID="Job.30.8" sID="Job.30.8" n="ח"/>בְּֽנֵי־נָ֭בָל גַּם־בְּנֵ֣י בְלִי־שֵׁ֑ם</l>
                            <l level="2">נִ֝כְּא֗וּ מִן־הָאָֽרֶץ׃<verse eID="Job.30.8"/></l>
                            <l level="1"><verse osisID="Job.30.9" sID="Job.30.9" n="ט"/>וְ֭עַתָּה נְגִינָתָ֣ם הָיִ֑יתִי</l>
                            <l level="2">וָאֱהִ֖י לָהֶ֣ם לְמִלָּֽה׃<verse eID="Job.30.9"/></l>
                            <l level="1"><verse osisID="Job.30.10" sID="Job.30.10" n="י"/>תִּ֭עֲבוּנִי רָ֣חֲקוּ מֶ֑נִּי</l>
                            <l level="2">וּ֝מִפָּנַ֗י לֹא־חָ֥שְׂכוּ רֹֽק׃<verse eID="Job.30.10"/></l>
                            <l level="1"><verse osisID="Job.30.11" sID="Job.30.11" n="יא"/>כִּֽי־יִתְרִ֣י <seg type="x-ketiv">יתרו</seg> פִ֭תַּח וַיְעַנֵּ֑נִי</l>
                            <l level="2">וְ֝רֶ֗סֶן מִפָּנַ֥י שִׁלֵּֽחוּ׃<verse eID="Job.30.11"/></l>
                            <l level="1"><verse osisID="Job.30.12" sID="Job.30.12" n="יב"/>עַל־יָמִין֮ פִּרְחַ֢ח יָ֫ק֥וּמוּ</l>
                            <l level="2">רַגְלַ֥י שִׁלֵּ֑חוּ</l>
                            <l level="2">וַיָּסֹ֥לּוּ עָ֝לַ֗י אׇרְח֥וֹת אֵידָֽם׃<verse eID="Job.30.12"/></l>
                            <l level="1"><verse osisID="Job.30.13" sID="Job.30.13" n="יג"/>נָֽתְס֗וּ נְֽתִיבָ֫תִ֥י</l>
                            <l level="2">לְהַוָּתִ֥י יֹעִ֑ילוּ</l>
                            <l level="3">לֹ֖א עֹזֵ֣ר לָֽמוֹ׃<verse eID="Job.30.13"/></l>
                            <l level="1"><verse osisID="Job.30.14" sID="Job.30.14" n="יד"/>כְּפֶ֣רֶץ רָחָ֣ב יֶאֱתָ֑יוּ</l>
                            <l level="2">תַּ֥חַת שֹׁ֝אָ֗ה הִתְגַּלְגָּֽלוּ׃<verse eID="Job.30.14"/></l>
                            <l level="1"><verse osisID="Job.30.15" sID="Job.30.15" n="טו"/>הׇהְפַּ֥ךְ עָלַ֗י בַּלָּ֫ה֥וֹת</l>
                            <l level="2">תִּרְדֹּ֣ף כָּ֭רוּחַ נְדִבָתִ֑י</l>
                            <l level="3">וּ֝כְעָ֗ב עָבְרָ֥ה יְשֻׁעָתִֽי׃<verse eID="Job.30.15"/></l>
                            <l level="1"><verse osisID="Job.30.16" sID="Job.30.16" n="טז"/>וְעַתָּ֗ה עָ֭לַי תִּשְׁתַּפֵּ֣ךְ נַפְשִׁ֑י</l>
                            <l level="2">יֹ֖אחֲז֣וּנִי יְמֵי־עֹֽנִי׃<verse eID="Job.30.16"/></l>
                            <l level="1"><verse osisID="Job.30.17" sID="Job.30.17" n="יז"/>לַ֗יְלָה עֲ֭צָמַי נִקַּ֣ר מֵעָלָ֑י</l>
                            <l level="2">וְ֝עֹרְקַ֗י לֹ֣א יִשְׁכָּבֽוּן׃<verse eID="Job.30.17"/></l>
                            <l level="1"><verse osisID="Job.30.18" sID="Job.30.18" n="יח"/>בְּרׇב־כֹּ֭חַ יִתְחַפֵּ֣שׂ לְבוּשִׁ֑י</l>
                            <l level="2">כְּפִ֖י כֻתׇּנְתִּ֣י יַאַזְרֵֽנִי׃<verse eID="Job.30.18"/></l>
                            <l level="1"><verse osisID="Job.30.19" sID="Job.30.19" n="יט"/>הֹרָ֥נִי לַחֹ֑מֶר</l>
                            <l level="2">וָ֝אֶתְמַשֵּׁ֗ל כֶּעָפָ֥ר וָאֵֽפֶר׃<verse eID="Job.30.19"/></l>
                            <l level="1"><verse osisID="Job.30.20" sID="Job.30.20" n="כ"/>אֲשַׁוַּ֣ע אֵ֭לֶיךָ וְלֹ֣א תַֽעֲנֵ֑נִי</l>
                            <l level="2">עָ֝מַ֗דְתִּי וַתִּתְבֹּ֥נֶן בִּֽי׃<verse eID="Job.30.20"/></l>
                            <l level="1"><verse osisID="Job.30.21" sID="Job.30.21" n="כא"/>תֵּהָפֵ֣ךְ לְאַכְזָ֣ר לִ֑י</l>
                            <l level="2">בְּעֹ֖צֶם יָדְךָ֣ תִשְׂטְמֵֽנִי׃<verse eID="Job.30.21"/></l>
                            <l level="1"><verse osisID="Job.30.22" sID="Job.30.22" n="כב"/>תִּשָּׂאֵ֣נִי אֶל־ר֭וּחַ תַּרְכִּיבֵ֑נִי</l>
                            <l level="2">וּ֝תְמֹגְגֵ֗נִי <seg type="x-ketiv">תשוה</seg> תּוּשִׁיָּֽה׃<verse eID="Job.30.22"/></l>
                            <l level="1"><verse osisID="Job.30.23" sID="Job.30.23" n="כג"/>כִּֽי־יָ֭דַעְתִּי מָ֣וֶת תְּשִׁיבֵ֑נִי</l>
                            <l level="2">וּבֵ֖ית מוֹעֵ֣ד לְכׇל־חָֽי׃<verse eID="Job.30.23"/></l>
                            <l level="1"><verse osisID="Job.30.24" sID="Job.30.24" n="כד"/>אַ֣ךְ לֹֽא־בְ֭עִי יִשְׁלַח־יָ֑ד</l>
                            <l level="2">אִם־בְּ֝פִיד֗וֹ לָהֶ֥ן שֽׁוּעַ׃<verse eID="Job.30.24"/></l>
                            <l level="1"><verse osisID="Job.30.25" sID="Job.30.25" n="כה"/>אִם־לֹ֣א בָ֭כִיתִי לִקְשֵׁה־י֑וֹם</l>
                            <l level="2">עָֽגְמָ֥ה נַ֝פְשִׁ֗י לָאֶבְיֽוֹן׃<verse eID="Job.30.25"/></l>
                            <l level="1"><verse osisID="Job.30.26" sID="Job.30.26" n="כו"/>כִּ֤י ט֣וֹב קִ֭וִּיתִי וַיָּ֣בֹא רָ֑ע</l>
                            <l level="2">וַאֲיַחֲלָ֥ה לְ֝א֗וֹר וַיָּ֥בֹא אֹֽפֶל׃<verse eID="Job.30.26"/></l>
                            <l level="1"><verse osisID="Job.30.27" sID="Job.30.27" n="כז"/>מֵעַ֖י רֻתְּח֥וּ וְלֹא־דָ֗מּוּ</l>
                            <l level="2">קִדְּמֻ֥נִי יְמֵי־עֹֽנִי׃<verse eID="Job.30.27"/></l>
                            <l level="1"><verse osisID="Job.30.28" sID="Job.30.28" n="כח"/>קֹדֵ֣ר הִ֭לַּכְתִּי בְּלֹ֣א חַמָּ֑ה</l>
                            <l level="2">קַ֖מְתִּי בַקָּהָ֣ל אֲשַׁוֵּֽעַ׃<verse eID="Job.30.28"/></l>
                            <l level="1"><verse osisID="Job.30.29" sID="Job.30.29" n="כט"/>אָ֭ח הָיִ֣יתִי לְתַנִּ֑ים</l>
                            <l level="2">וְ֝רֵ֗עַ לִבְנ֥וֹת יַעֲנָֽה׃<verse eID="Job.30.29"/></l>
                            <l level="1"><verse osisID="Job.30.30" sID="Job.30.30" n="ל"/>ע֭וֹרִי שָׁחַ֣ר מֵעָלָ֑י</l>
                            <l level="2">וְעַצְמִי־חָ֝֗רָה מִנִּי־חֹֽרֶב׃<verse eID="Job.30.30"/></l>
                            <l level="1"><verse osisID="Job.30.31" sID="Job.30.31" n="לא"/>וַיְהִ֣י לְ֭אֵבֶל כִּנֹּרִ֑י</l>
                            <l level="2">וְ֝עֻגָבִ֗י לְק֣וֹל בֹּכִֽים׃<verse eID="Job.30.31"/></l>
                        </lg>
                    </p>
                    <chapter eID="Job.30"/>
                    <chapter osisID="Job.31" sID="Job.31" n="לא"/>
                    <p>
                        <lb/>
                        <lg>
                            <l level="1"><verse osisID="Job.31.1" sID="Job.31.1" n="א"/>בְּ֭רִית כָּרַ֣תִּי לְעֵינָ֑י</l>
                            <l level="2">וּמָ֥ה אֶ֝תְבּוֹנֵ֗ן עַל־בְּתוּלָֽה׃<verse eID="Job.31.1"/></l>
                            <l level="1"><verse osisID="Job.31.2" sID="Job.31.2" n="ב"/>וּמֶ֤ה ׀ חֵ֣לֶק אֱל֣וֹהַּ מִמָּ֑עַל</l>
                            <l level="2">וְֽנַחֲלַ֥ת שַׁ֝דַּ֗י מִמְּרֹמִֽים׃<verse eID="Job.31.2"/></l>
                            <l level="1"><verse osisID="Job.31.3" sID="Job.31.3" n="ג"/>הֲלֹא־אֵ֥יד לְעַוָּ֑ל</l>
                            <l level="2">וְ֝נֵ֗כֶר לְפֹ֣עֲלֵי אָֽוֶן׃<verse eID="Job.31.3"/></l>
                            <l level="1"><verse osisID="Job.31.4" sID="Job.31.4" n="ד"/>הֲלֹא־ה֭וּא יִרְאֶ֣ה דְרָכָ֑י</l>
                            <l level="2">וְֽכׇל־צְעָדַ֥י יִסְפּֽוֹר׃<verse eID="Job.31.4"/></l>
                            <l level="1"><verse osisID="Job.31.5" sID="Job.31.5" n="ה"/>אִם־הָלַ֥כְתִּי עִם־שָׁ֑וְא</l>
                            <l level="2">וַתַּ֖חַשׁ עַל־מִרְמָ֣ה רַגְלִֽי׃<verse eID="Job.31.5"/></l>
                            <l level="1"><verse osisID="Job.31.6" sID="Job.31.6" n="ו"/>יִשְׁקְלֵ֥נִי בְמֹֽאזְנֵי־צֶ֑דֶק</l>
                            <l level="2">וְיֵדַ֥ע אֱ֝ל֗וֹהַּ תֻּמָּתִֽי׃<verse eID="Job.31.6"/></l>
                            <l level="1"><verse osisID="Job.31.7" sID="Job.31.7" n="ז"/>אִ֥ם תִּטֶּ֣ה אַשֻּׁרִי֮ מִנִּ֢י הַ֫דָּ֥רֶךְ</l>
                            <l level="2">וְאַחַ֣ר עֵ֭ינַי הָלַ֣ךְ לִבִּ֑י</l>
                            <l level="3">וּ֝בְכַפַּ֗י דָּ֣בַק מֽאוּם׃<verse eID="Job.31.7"/></l>
                            <l level="1"><verse osisID="Job.31.8" sID="Job.31.8" n="ח"/>אֶ֭זְרְעָה וְאַחֵ֣ר יֹאכֵ֑ל</l>
                            <l level="2">וְֽצֶאֱצָאַ֥י יְשֹׁרָֽשׁוּ׃<verse eID="Job.31.8"/></l>
                            <l level="1"><verse osisID="Job.31.9" sID="Job.31.9" n="ט"/>אִם־נִפְתָּ֣ה לִ֭בִּי עַל־אִשָּׁ֑ה</l>
                            <l level="2">וְעַל־פֶּ֖תַח רֵעִ֣י אָרָֽבְתִּי׃<verse eID="Job.31.9"/></l>
                            <l level="1"><verse osisID="Job.31.10" sID="Job.31.10" n="י"/>תִּטְחַ֣ן לְאַחֵ֣ר אִשְׁתִּ֑י</l>
                            <l level="2">וְ֝עָלֶ֗יהָ יִכְרְע֥וּן אֲחֵרִֽין׃<verse eID="Job.31.10"/></l>
                            <l level="1"><verse osisID="Job.31.11" sID="Job.31.11" n="יא"/>כִּי־הִ֥יא <seg type="x-ketiv">הוא</seg> זִמָּ֑ה</l>
                            <l level="2"><seg type="x-ketiv">והיא</seg> וְ֝ה֗וּא עָוֺ֥ן פְּלִילִֽים׃<verse eID="Job.31.11"/></l>
                            <l level="1"><verse osisID="Job.31.12" sID="Job.31.12" n="יב"/>כִּ֤י אֵ֣שׁ הִ֭יא עַד־אֲבַדּ֣וֹן תֹּאכֵ֑ל</l>
                            <l level="2">וּֽבְכׇל־תְּב֖וּאָתִ֣י תְשָׁרֵֽשׁ׃<verse eID="Job.31.12"/></l>
                            <l level="1"><verse osisID="Job.31.13" sID="Job.31.13" n="יג"/>אִם־אֶמְאַ֗ס מִשְׁפַּ֣ט עַ֭בְדִּי וַאֲמָתִ֑י</l>
                            <l level="2">בְּ֝רִבָ֗ם עִמָּדִֽי׃<verse eID="Job.31.13"/></l>
                            <l level="1"><verse osisID="Job.31.14" sID="Job.31.14" n="יד"/>וּמָ֣ה אֶ֭עֱשֶׂה כִּֽי־יָק֣וּם אֵ֑ל</l>
                            <l level="2">וְכִי־יִ֝פְקֹ֗ד מָ֣ה אֲשִׁיבֶֽנּוּ׃<verse eID="Job.31.14"/></l>
                            <l level="1"><verse osisID="Job.31.15" sID="Job.31.15" n="טו"/>הֲֽלֹא־בַ֭בֶּטֶן עֹשֵׂ֣נִי עָשָׂ֑הוּ</l>
                            <l level="2">וַ֝יְכֻנֶ֗נּוּ בָּרֶ֥חֶם אֶחָֽד׃<verse eID="Job.31.15"/></l>
                            <l level="1"><verse osisID="Job.31.16" sID="Job.31.16" n="טז"/>אִם־אֶ֭מְנַע מֵחֵ֣פֶץ דַּלִּ֑ים</l>
                            <l level="2">וְעֵינֵ֖י אַלְמָנָ֣ה אֲכַלֶּֽה׃<verse eID="Job.31.16"/></l>
                            <l level="1"><verse osisID="Job.31.17" sID="Job.31.17" n="יז"/>וְאֹכַ֣ל פִּתִּ֣י לְבַדִּ֑י</l>
                            <l level="2">וְלֹֽא־אָכַ֖ל יָת֣וֹם מִמֶּֽנָּה׃<verse eID="Job.31.17"/></l>
                            <l level="1"><verse osisID="Job.31.18" sID="Job.31.18" n="יח"/>כִּ֣י מִ֭נְּעוּרַי גְּדֵלַ֣נִי כְאָ֑ב</l>
                            <l level="2">וּמִבֶּ֖טֶן אִמִּ֣י אַנְחֶֽנָּה׃<verse eID="Job.31.18"/></l>
                            <l level="1"><verse osisID="Job.31.19" sID="Job.31.19" n="יט"/>אִם־אֶרְאֶ֣ה א֭וֹבֵד מִבְּלִ֣י לְב֑וּשׁ</l>
                            <l level="2">וְאֵ֥ין כְּ֝ס֗וּת לָאֶבְיֽוֹן׃<verse eID="Job.31.19"/></l>
                            <l level="1"><verse osisID="Job.31.20" sID="Job.31.20" n="כ"/>אִם־לֹ֣א בֵרְכ֣וּנִי חֲלָצָ֑ו</l>
                            <l level="2">וּמִגֵּ֥ז כְּ֝בָשַׂ֗י יִתְחַמָּֽם׃<verse eID="Job.31.20"/></l>
                            <l level="1"><verse osisID="Job.31.21" sID="Job.31.21" n="כא"/>אִם־הֲנִיפ֣וֹתִי עַל־יָת֣וֹם יָדִ֑י</l>
                            <l level="2">כִּֽי־אֶרְאֶ֥ה בַ֝שַּׁ֗עַר עֶזְרָתִֽי׃<verse eID="Job.31.21"/></l>
                            <l level="1"><verse osisID="Job.31.22" sID="Job.31.22" n="כב"/>כְּ֭תֵפִי מִשִּׁכְמָ֣ה תִפּ֑וֹל</l>
                            <l level="2">וְ֝אֶזְרֹעִ֗י מִקָּנָ֥ה תִשָּׁבֵֽר׃<verse eID="Job.31.22"/></l>
                            <l level="1"><verse osisID="Job.31.23" sID="Job.31.23" n="כג"/>כִּ֤י פַ֣חַד אֵ֭לַי אֵ֣יד אֵ֑ל</l>
                            <l level="2">וּ֝מִשְּׂאֵת֗וֹ לֹ֣א אוּכָֽל׃<verse eID="Job.31.23"/></l>
                            <l level="1"><verse osisID="Job.31.24" sID="Job.31.24" n="כד"/>אִם־שַׂ֣מְתִּי זָהָ֣ב כִּסְלִ֑י</l>
                            <l level="2">וְ֝לַכֶּ֗תֶם אָמַ֥רְתִּי מִבְטַחִֽי׃<verse eID="Job.31.24"/></l>
                            <l level="1"><verse osisID="Job.31.25" sID="Job.31.25" n="כה"/>אִם־אֶ֭שְׂמַח כִּֽי־רַ֣ב חֵילִ֑י</l>
                            <l level="2">וְכִֽי־כַ֝בִּ֗יר מָצְאָ֥ה יָדִֽי׃<verse eID="Job.31.25"/></l>
                            <l level="1"><verse osisID="Job.31.26" sID="Job.31.26" n="כו"/>אִם־אֶרְאֶ֣ה א֭וֹר כִּ֣י יָהֵ֑ל</l>
                            <l level="2">וְ֝יָרֵ֗חַ יָקָ֥ר הֹלֵֽךְ׃<verse eID="Job.31.26"/></l>
                            <l level="1"><verse osisID="Job.31.27" sID="Job.31.27" n="כז"/>וַיִּ֣פְתְּ בַּסֵּ֣תֶר לִבִּ֑י</l>
                            <l level="2">וַתִּשַּׁ֖ק יָדִ֣י לְפִֽי׃<verse eID="Job.31.27"/></l>
                            <l level="1"><verse osisID="Job.31.28" sID="Job.31.28" n="כח"/>גַּם־ה֭וּא עָוֺ֣ן פְּלִילִ֑י</l>
                            <l level="2">כִּֽי־כִחַ֖שְׁתִּי לָאֵ֣ל מִמָּֽעַל׃<verse eID="Job.31.28"/></l>
                            <l level="1"><verse osisID="Job.31.29" sID="Job.31.29" n="כט"/>אִם־אֶ֭שְׂמַח בְּפִ֣יד מְשַׂנְאִ֑י</l>
                            <l level="2">וְ֝הִתְעֹרַ֗רְתִּי כִּֽי־מְצָ֥אוֹ רָֽע׃<verse eID="Job.31.29"/></l>
                            <l level="1"><verse osisID="Job.31.30" sID="Job.31.30" n="ל"/>וְלֹא־נָתַ֣תִּי לַחֲטֹ֣א חִכִּ֑י</l>
                            <l level="2">לִשְׁאֹ֖ל בְּאָלָ֣ה נַפְשֽׁוֹ׃<verse eID="Job.31.30"/></l>
                            <l level="1"><verse osisID="Job.31.31" sID="Job.31.31" n="לא"/>אִם־לֹ֣א אָ֭מְרוּ מְתֵ֣י אׇהֳלִ֑י</l>
                            <l level="2">מִי־יִתֵּ֥ן מִ֝בְּשָׂר֗וֹ לֹ֣א נִשְׂבָּֽע׃<verse eID="Job.31.31"/></l>
                            <l level="1"><verse osisID="Job.31.32" sID="Job.31.32" n="לב"/>בַּ֭חוּץ לֹא־יָלִ֣ין גֵּ֑ר</l>
                            <l level="2">דְּ֝לָתַ֗י לָאֹ֥רַח אֶפְתָּֽח׃<verse eID="Job.31.32"/></l>
                            <l level="1"><verse osisID="Job.31.33" sID="Job.31.33" n="לג"/>אִם־כִּסִּ֣יתִי כְאָדָ֣ם פְּשָׁעָ֑י</l>
                            <l level="2">לִטְמ֖וֹן בְּחֻבִּ֣י עֲוֺנִֽי׃<verse eID="Job.31.33"/></l>
                            <l level="1"><verse osisID="Job.31.34" sID="Job.31.34" n="לד"/>כִּ֤י אֶעֱר֨וֹץ ׀ הָ֘מ֤וֹן רַבָּ֗ה</l>
                            <l level="2">וּבוּז־מִשְׁפָּח֥וֹת יְחִתֵּ֑נִי</l>
                            <l level="3">וָ֝אֶדֹּ֗ם לֹא־אֵ֥צֵא פָֽתַח׃<verse eID="Job.31.34"/></l>
                            <l level="1"><verse osisID="Job.31.35" sID="Job.31.35" n="לה"/>מִ֤י יִתֶּן־לִ֨י ׀ שֹׁ֘מֵ֤עַֽ לִ֗י</l>
                            <l level="2">הֶן־תָּ֭וִי שַׁדַּ֣י יַעֲנֵ֑נִי</l>
                            <l level="3">וְסֵ֥פֶר כָּ֝תַ֗ב אִ֣ישׁ רִיבִֽי׃<verse eID="Job.31.35"/></l>
                            <l level="1"><verse osisID="Job.31.36" sID="Job.31.36" n="לו"/>אִם־לֹ֣א עַל־שִׁ֭כְמִי אֶשָּׂאֶ֑נּוּ</l>
                            <l level="2">אֶעֶנְדֶ֖נּוּ עֲטָר֣וֹת לִֽי׃<verse eID="Job.31.36"/></l>
                            <l level="1"><verse osisID="Job.31.37" sID="Job.31.37" n="לז"/>מִסְפַּ֣ר צְ֭עָדַי אַגִּידֶ֑נּוּ</l>
                            <l level="2">כְּמוֹ־נָ֝גִ֗יד אֲקָֽרְבֶֽנּוּ׃<verse eID="Job.31.37"/></l>
                            <l level="1"><verse osisID="Job.31.38" sID="Job.31.38" n="לח"/>אִם־עָ֭לַי אַדְמָתִ֣י תִזְעָ֑ק</l>
                            <l level="2">וְ֝יַ֗חַד תְּלָמֶ֥יהָ יִבְכָּיֽוּן׃<verse eID="Job.31.38"/></l>
                            <l level="1"><verse osisID="Job.31.39" sID="Job.31.39" n="לט"/>אִם־כֹּ֭חָהּ אָכַ֣לְתִּי בְלִי־כָ֑סֶף</l>
                            <l level="2">וְנֶ֖פֶשׁ בְּעָלֶ֣יהָ הִפָּֽחְתִּי׃<verse eID="Job.31.39"/></l>
                            <l level="1"><verse osisID="Job.31.40" sID="Job.31.40" n="מ"/>תַּ֤חַת חִטָּ֨ה ׀ יֵ֥צֵא ח֗וֹחַ</l>
                            <l level="2">וְתַֽחַת־שְׂעֹרָ֥ה בׇאְשָׁ֑ה</l>
                            <l level="1">תַּ֝֗מּוּ דִּבְרֵ֥י אִיּֽוֹב׃<verse eID="Job.31.40"/></l>
                        </lg>
                    </p>
                    <chapter eID="Job.31"/>
                    <chapter osisID="Job.32" sID="Job.32" n="לב"/>
                    <p>
                        <lb/>
                        <lb/>
                        <lg>
                            <l level="1"><verse osisID="Job.32.1" sID="Job.32.1" n="א"/>וַֽיִּשְׁבְּת֡וּ שְׁלֹ֤שֶׁת הָאֲנָשִׁ֣ים הָ֭אֵלֶּה</l>
                            <l level="2">מֵעֲנ֣וֹת אֶת־אִיּ֑וֹב</l>
                            <l level="3">כִּ֤י ה֖וּא צַדִּ֣יק בְּעֵינָֽיו׃<verse eID="Job.32.1"/></l>
                        </lg>
                        <lg>
                            <l level="1"><verse osisID="Job.32.2" sID="Job.32.2" n="ב"/>וַיִּ֤חַר אַ֨ף ׀</l>
                            <l level="2">אֱלִיה֣וּא בֶן־בַּרַכְאֵ֣ל הַבּוּזִי֮</l>
                            <l level="3">מִמִּשְׁפַּ֢חַ֫ת רָ֥ם</l>
                            <l level="1">בְּ֭אִיּוֹב חָרָ֣ה אַפּ֑וֹ</l>
                            <l level="2">עַֽל־צַדְּק֥וֹ נַ֝פְשׁ֗וֹ מֵאֱלֹהִֽים׃<verse eID="Job.32.2"/></l>
                            <l level="1"><verse osisID="Job.32.3" sID="Job.32.3" n="ג"/>וּבִשְׁלֹ֣שֶׁת רֵעָיו֮ חָרָ֢ה אַ֫פּ֥וֹ</l>
                            <l level="2">עַ֤ל אֲשֶׁ֣ר לֹא־מָצְא֣וּ מַעֲנֶ֑ה</l>
                            <l level="3">וַ֝יַּרְשִׁ֗יעוּ אֶת־אִיּֽוֹב׃<verse eID="Job.32.3"/></l>
                            <l level="1"><verse osisID="Job.32.4" sID="Job.32.4" n="ד"/>וֶאֱלִיה֗וּ חִכָּ֣ה אֶת־אִ֭יּוֹב בִּדְבָרִ֑ים</l>
                            <l level="2">כִּ֤י זְֽקֵנִים־הֵ֖מָּה מִמֶּ֣נּוּ לְיָמִֽים׃<verse eID="Job.32.4"/></l>
                            <l level="1"><verse osisID="Job.32.5" sID="Job.32.5" n="ה"/>וַיַּ֤רְא אֱלִיה֗וּא כִּ֘י אֵ֤ין מַֽעֲנֶ֗ה</l>
                            <l level="2">בְּ֭פִי שְׁלֹ֥שֶׁת הָֽאֲנָשִׁ֗ים</l>
                            <l level="2">וַיִּ֥חַר אַפּֽוֹ׃<verse eID="Job.32.5"/></l>
                        </lg>
                        <lg>
                            <l level="1"><verse osisID="Job.32.6" sID="Job.32.6" n="ו"/>וַיַּ֤עַן ׀ אֱלִיה֖וּא בֶן־בַּרַכְאֵ֥ל הַבּוּזִ֗י</l>
                            <l level="2">וַיֹּ֫אמַ֥ר</l>
                            <l level="1">צָ֘עִ֤יר אֲנִ֣י לְ֭יָמִים וְאַתֶּ֣ם יְשִׁישִׁ֑ים</l>
                            <l level="2">עַל־כֵּ֖ן זָחַ֥לְתִּי וָאִירָ֓א ׀</l>
                            <l level="3">מֵחַוֺּ֖ת דֵּעִ֣י אֶתְכֶֽם׃<verse eID="Job.32.6"/></l>
                            <l level="1"><verse osisID="Job.32.7" sID="Job.32.7" n="ז"/>אָ֭מַרְתִּי יָמִ֣ים יְדַבֵּ֑רוּ</l>
                            <l level="2">וְרֹ֥ב שָׁ֝נִ֗ים יֹדִ֥יעוּ חׇכְמָֽה׃<verse eID="Job.32.7"/></l>
                            <l level="1"><verse osisID="Job.32.8" sID="Job.32.8" n="ח"/>אָ֭כֵן רוּחַ־הִ֣יא בֶאֱנ֑וֹשׁ</l>
                            <l level="2">וְנִשְׁמַ֖ת שַׁדַּ֣י תְּבִינֵֽם׃<verse eID="Job.32.8"/></l>
                            <l level="1"><verse osisID="Job.32.9" sID="Job.32.9" n="ט"/>לֹא־רַבִּ֥ים יֶחְכָּ֑מוּ</l>
                            <l level="2">וּ֝זְקֵנִ֗ים יָבִ֥ינוּ מִשְׁפָּֽט׃<verse eID="Job.32.9"/></l>
                            <l level="1"><verse osisID="Job.32.10" sID="Job.32.10" n="י"/>לָכֵ֣ן אָ֭מַרְתִּי שִׁמְעָה־לִּ֑י</l>
                            <l level="2">אֲחַוֶּ֖ה דֵעִ֣י אַף־אָֽנִי׃<verse eID="Job.32.10"/></l>
                            <l level="1"><verse osisID="Job.32.11" sID="Job.32.11" n="יא"/>הֵ֤ן הוֹחַ֨לְתִּי ׀ לְֽדִבְרֵיכֶ֗ם</l>
                            <l level="2">אָ֭זִין עַד־תְּב֥וּנֹֽתֵיכֶ֑ם</l>
                            <l level="3">עַֽד־תַּחְקְר֥וּן מִלִּֽין׃<verse eID="Job.32.11"/></l>
                            <l level="1"><verse osisID="Job.32.12" sID="Job.32.12" n="יב"/>וְעָ֥דֵיכֶ֗ם אֶתְבּ֫וֹנָ֥ן</l>
                            <l level="2">וְהִנֵּ֤ה אֵ֣ין לְאִיּ֣וֹב מוֹכִ֑יחַ</l>
                            <l level="3">עוֹנֶ֖ה אֲמָרָ֣יו מִכֶּֽם׃<verse eID="Job.32.12"/></l>
                            <l level="1"><verse osisID="Job.32.13" sID="Job.32.13" n="יג"/>פֶּן־תֹּ֣֭אמְרוּ מָצָ֣אנוּ חׇכְמָ֑ה</l>
                            <l level="2">אֵ֖ל יִדְּפֶ֣נּוּ לֹא־אִֽישׁ׃<verse eID="Job.32.13"/></l>
                            <l level="1"><verse osisID="Job.32.14" sID="Job.32.14" n="יד"/>וְלֹא־עָרַ֣ךְ אֵלַ֣י מִלִּ֑ין</l>
                            <l level="2">וּ֝בְאִמְרֵיכֶ֗ם לֹ֣א אֲשִׁיבֶֽנּוּ׃<verse eID="Job.32.14"/></l>
                            <l level="1"><verse osisID="Job.32.15" sID="Job.32.15" n="טו"/>חַ֭תּוּ לֹא־עָ֣נוּ ע֑וֹד</l>
                            <l level="2">הֶעְתִּ֖יקוּ מֵהֶ֣ם מִלִּֽים׃<verse eID="Job.32.15"/></l>
                            <l level="1"><verse osisID="Job.32.16" sID="Job.32.16" n="טז"/>וְ֭הוֹחַלְתִּי כִּי־לֹ֣א יְדַבֵּ֑רוּ</l>
                            <l level="2">כִּ֥י עָ֝מְד֗וּ לֹא־עָ֥נוּ עֽוֹד׃<verse eID="Job.32.16"/></l>
                            <l level="1"><verse osisID="Job.32.17" sID="Job.32.17" n="יז"/>אַעֲנֶ֣ה אַף־אֲנִ֣י חֶלְקִ֑י</l>
                            <l level="2">אֲחַוֶּ֖ה דֵעִ֣י אַף־אָֽנִי׃<verse eID="Job.32.17"/></l>
                            <l level="1"><verse osisID="Job.32.18" sID="Job.32.18" n="יח"/>כִּ֭י מָלֵ֣תִי מִלִּ֑ים</l>
                            <l level="2">הֱ֝צִיקַ֗תְנִי ר֣וּחַ בִּטְנִֽי׃<verse eID="Job.32.18"/></l>
                            <l level="1"><verse osisID="Job.32.19" sID="Job.32.19" n="יט"/>הִנֵּֽה־בִטְנִ֗י</l>
                            <l level="2">כְּיַ֥יִן לֹֽא־יִפָּתֵ֑חַ</l>
                            <l level="3">כְּאֹב֥וֹת חֲ֝דָשִׁ֗ים יִבָּקֵֽעַ׃<verse eID="Job.32.19"/></l>
                            <l level="1"><verse osisID="Job.32.20" sID="Job.32.20" n="כ"/>אֲדַבְּרָ֥ה וְיִֽרְוַֽח־לִ֑י</l>
                            <l level="2">אֶפְתַּ֖ח שְׂפָתַ֣י וְאֶעֱנֶֽה׃<verse eID="Job.32.20"/></l>
                            <l level="1"><verse osisID="Job.32.21" sID="Job.32.21" n="כא"/>אַל־נָ֭א אֶשָּׂ֣א פְנֵי־אִ֑ישׁ</l>
                            <l level="2">וְאֶל־אָ֝דָ֗ם לֹ֣א אֲכַנֶּֽה׃<verse eID="Job.32.21"/></l>
                            <l level="1"><verse osisID="Job.32.22" sID="Job.32.22" n="כב"/>כִּ֤י לֹ֣א יָדַ֣עְתִּי אֲכַנֶּ֑ה</l>
                            <l level="2">כִּ֝מְעַ֗ט יִשָּׂאֵ֥נִי עֹשֵֽׂנִי׃<verse eID="Job.32.22"/></l>
                        </lg>
                    </p>
                    <chapter eID="Job.32"/>
                    <chapter osisID="Job.33" sID="Job.33" n="לג"/>
                    <p>
                        <lb/>
                        <lg>
                            <l level="1"><verse osisID="Job.33.1" sID="Job.33.1" n="א"/>וְֽאוּלָ֗ם שְׁמַֽע־נָ֣א אִיּ֣וֹב מִלָּ֑י</l>
                            <l level="2">וְֽכׇל־דְּבָרַ֥י הַאֲזִֽינָה׃<verse eID="Job.33.1"/></l>
                            <l level="1"><verse osisID="Job.33.2" sID="Job.33.2" n="ב"/>הִנֵּה־נָ֭א פָּתַ֣חְתִּי פִ֑י</l>
                            <l level="2">דִּבְּרָ֖ה לְשׁוֹנִ֣י בְחִכִּֽי׃<verse eID="Job.33.2"/></l>
                            <l level="1"><verse osisID="Job.33.3" sID="Job.33.3" n="ג"/>יֹשֶׁר־לִבִּ֥י אֲמָרָ֑י</l>
                            <l level="2">וְדַ֥עַת שְׂ֝פָתַ֗י בָּר֥וּר מִלֵּֽלוּ׃<verse eID="Job.33.3"/></l>
                            <l level="1"><verse osisID="Job.33.4" sID="Job.33.4" n="ד"/>רֽוּחַ־אֵ֥ל עָשָׂ֑תְנִי</l>
                            <l level="2">וְנִשְׁמַ֖ת שַׁדַּ֣י תְּחַיֵּֽנִי׃<verse eID="Job.33.4"/></l>
                            <l level="1"><verse osisID="Job.33.5" sID="Job.33.5" n="ה"/>אִם־תּוּכַ֥ל הֲשִׁיבֵ֑נִי</l>
                            <l level="2">עֶרְכָ֥ה לְ֝פָנַ֗י הִתְיַצָּֽבָה׃<verse eID="Job.33.5"/></l>
                            <l level="1"><verse osisID="Job.33.6" sID="Job.33.6" n="ו"/>הֵן־אֲנִ֣י כְפִ֣יךָ לָאֵ֑ל</l>
                            <l level="2">מֵ֝חֹ֗מֶר קֹרַ֥צְתִּי גַם־אָֽנִי׃<verse eID="Job.33.6"/></l>
                            <l level="1"><verse osisID="Job.33.7" sID="Job.33.7" n="ז"/>הִנֵּ֣ה אֵ֭מָתִי לֹ֣א תְבַעֲתֶ֑ךָּ</l>
                            <l level="2">וְ֝אַכְפִּ֗י עָלֶ֥יךָ לֹֽא־יִכְבָּֽד׃<verse eID="Job.33.7"/></l>
                            <l level="1"><verse osisID="Job.33.8" sID="Job.33.8" n="ח"/>אַ֭ךְ אָמַ֣רְתָּ בְאׇזְנָ֑י</l>
                            <l level="2">וְק֖וֹל מִלִּ֣ין אֶשְׁמָֽע׃<verse eID="Job.33.8"/></l>
                            <l level="1"><verse osisID="Job.33.9" sID="Job.33.9" n="ט"/>זַ֥ךְ אֲנִ֗י בְּֽלִ֫י פָ֥שַׁע</l>
                            <l level="2">חַ֥ף אָנֹכִ֑י</l>
                            <l level="2">וְלֹ֖א עָוֺ֣ן לִֽי׃<verse eID="Job.33.9"/></l>
                            <l level="1"><verse osisID="Job.33.10" sID="Job.33.10" n="י"/>הֵ֣ן תְּ֭נוּאוֹת עָלַ֣י יִמְצָ֑א</l>
                            <l level="2">יַחְשְׁבֵ֖נִי לְאוֹיֵ֣ב לֽוֹ׃<verse eID="Job.33.10"/></l>
                            <l level="1"><verse osisID="Job.33.11" sID="Job.33.11" n="יא"/>יָשֵׂ֣ם בַּסַּ֣ד רַגְלָ֑י</l>
                            <l level="2">יִ֝שְׁמֹ֗ר כׇּל־אׇרְחֹתָֽי׃<verse eID="Job.33.11"/></l>
                            <l level="1"><verse osisID="Job.33.12" sID="Job.33.12" n="יב"/>הֶן־זֹ֣את לֹא־צָדַ֣קְתָּ אֶעֱנֶ֑ךָּ</l>
                            <l level="2">כִּי־יִרְבֶּ֥ה אֱ֝ל֗וֹהַּ מֵאֱנֽוֹשׁ׃<verse eID="Job.33.12"/></l>
                            <l level="1"><verse osisID="Job.33.13" sID="Job.33.13" n="יג"/>מַ֭דּוּעַ אֵלָ֣יו רִיב֑וֹתָ</l>
                            <l level="2">כִּ֥י כׇל־דְּ֝בָרָ֗יו לֹ֣א יַעֲנֶֽה׃<verse eID="Job.33.13"/></l>
                            <l level="1"><verse osisID="Job.33.14" sID="Job.33.14" n="יד"/>כִּֽי־בְאַחַ֥ת יְדַבֶּר־אֵ֑ל</l>
                            <l level="2">וּ֝בִשְׁתַּ֗יִם לֹ֣א יְשׁוּרֶֽנָּה׃<verse eID="Job.33.14"/></l>
                            <l level="1"><verse osisID="Job.33.15" sID="Job.33.15" n="טו"/>בַּחֲל֤וֹם ׀ חֶזְי֬וֹן לַ֗יְלָה</l>
                            <l level="2">בִּנְפֹ֣ל תַּ֭רְדֵּמָה עַל־אֲנָשִׁ֑ים</l>
                            <l level="3">בִּ֝תְנוּמ֗וֹת עֲלֵ֣י מִשְׁכָּֽב׃<verse eID="Job.33.15"/></l>
                            <l level="1"><verse osisID="Job.33.16" sID="Job.33.16" n="טז"/>אָ֣ז יִ֭גְלֶה אֹ֣זֶן אֲנָשִׁ֑ים</l>
                            <l level="2">וּבְמֹ֖סָרָ֣ם יַחְתֹּֽם׃<verse eID="Job.33.16"/></l>
                            <l level="1"><verse osisID="Job.33.17" sID="Job.33.17" n="יז"/>לְ֭הָסִיר אָדָ֣ם מַעֲשֶׂ֑ה</l>
                            <l level="2">וְגֵוָ֖ה מִגֶּ֣בֶר יְכַסֶּֽה׃<verse eID="Job.33.17"/></l>
                            <l level="1"><verse osisID="Job.33.18" sID="Job.33.18" n="יח"/>יַחְשֹׂ֣ךְ נַ֭פְשׁוֹ מִנִּי־שָׁ֑חַת</l>
                            <l level="2">וְ֝חַיָּת֗וֹ מֵעֲבֹ֥ר בַּשָּֽׁלַח׃<verse eID="Job.33.18"/></l>
                            <l level="1"><verse osisID="Job.33.19" sID="Job.33.19" n="יט"/>וְהוּכַ֣ח בְּ֭מַכְאוֹב עַל־מִשְׁכָּב֑וֹ</l>
                            <l level="2"><seg type="x-ketiv">וריב</seg> וְר֖וֹב עֲצָמָ֣יו אֵתָֽן׃<verse eID="Job.33.19"/></l>
                            <l level="1"><verse osisID="Job.33.20" sID="Job.33.20" n="כ"/>וְזִהֲמַ֣תּוּ חַיָּת֣וֹ לָ֑חֶם</l>
                            <l level="2">וְ֝נַפְשׁ֗וֹ מַאֲכַ֥ל תַּאֲוָֽה׃<verse eID="Job.33.20"/></l>
                            <l level="1"><verse osisID="Job.33.21" sID="Job.33.21" n="כא"/>יִ֣כֶל בְּשָׂר֣וֹ מֵרֹ֑אִי</l>
                            <l level="2"><seg type="x-ketiv">ושפי</seg> וְשֻׁפּ֥וּ עַ֝צְמֹתָ֗יו לֹ֣א רֻאּֽוּ׃<verse eID="Job.33.21"/></l>
                            <l level="1"><verse osisID="Job.33.22" sID="Job.33.22" n="כב"/>וַתִּקְרַ֣ב לַשַּׁ֣חַת נַפְשׁ֑וֹ</l>
                            <l level="2">וְ֝חַיָּת֗וֹ לַֽמְמִתִֽים׃<verse eID="Job.33.22"/></l>
                            <l level="1"><verse osisID="Job.33.23" sID="Job.33.23" n="כג"/>אִם־יֵ֤שׁ עָלָ֨יו ׀ מַלְאָ֗ךְ מֵלִ֗יץ</l>
                            <l level="2">אֶחָ֥ד מִנִּי־אָ֑לֶף</l>
                            <l level="3">לְהַגִּ֖יד לְאָדָ֣ם יָשְׁרֽוֹ׃<verse eID="Job.33.23"/></l>
                            <l level="1"><verse osisID="Job.33.24" sID="Job.33.24" n="כד"/>וַיְחֻנֶּ֗נּוּ וַיֹּ֗אמֶר</l>
                            <l level="2">פְּ֭דָעֵהוּ מֵרֶ֥דֶת שָׁ֗חַת</l>
                            <l level="2">מָצָ֥אתִי כֹֽפֶר׃<verse eID="Job.33.24"/></l>
                            <l level="1"><verse osisID="Job.33.25" sID="Job.33.25" n="כה"/>רֻֽטְפַ֣שׁ בְּשָׂר֣וֹ מִנֹּ֑עַר</l>
                            <l level="2">יָ֝שׁ֗וּב לִימֵ֥י עֲלוּמָֽיו׃<verse eID="Job.33.25"/></l>
                            <l level="1"><verse osisID="Job.33.26" sID="Job.33.26" n="כו"/>יֶעְתַּ֤ר אֶל־אֱל֨וֹהַּ ׀ וַיִּרְצֵ֗הוּ</l>
                            <l level="2">וַיַּ֣רְא פָּ֭נָיו בִּתְרוּעָ֑ה</l>
                            <l level="3">וַיָּ֥שֶׁב לֶ֝אֱנ֗וֹשׁ צִדְקָתֽוֹ׃<verse eID="Job.33.26"/></l>
                            <l level="1"><verse osisID="Job.33.27" sID="Job.33.27" n="כז"/>יָשֹׁ֤ר ׀ עַל־אֲנָשִׁ֗ים וַיֹּ֗אמֶר</l>
                            <l level="2">חָ֭טָאתִי וְיָשָׁ֥ר הֶעֱוֵ֗יתִי</l>
                            <l level="2">וְלֹא־שָׁ֥וָה לִֽי׃<verse eID="Job.33.27"/></l>
                            <l level="1"><verse osisID="Job.33.28" sID="Job.33.28" n="כח"/>פָּדָ֣ה <seg type="x-ketiv">נפשי</seg> נַ֭פְשׁוֹ מֵעֲבֹ֣ר בַּשָּׁ֑חַת</l>
                            <l level="2"><seg type="x-ketiv">וחיתי</seg> וְ֝חַיָּת֗וֹ בָּא֥וֹר תִּרְאֶֽה׃<verse eID="Job.33.28"/></l>
                            <l level="1"><verse osisID="Job.33.29" sID="Job.33.29" n="כט"/>הֶן־כׇּל־אֵ֭לֶּה יִפְעַל־אֵ֑ל</l>
                            <l level="2">פַּעֲמַ֖יִם שָׁל֣וֹשׁ עִם־גָּֽבֶר׃<verse eID="Job.33.29"/></l>
                            <l level="1"><verse osisID="Job.33.30" sID="Job.33.30" n="ל"/>לְהָשִׁ֣יב נַ֭פְשׁוֹ מִנִּי־שָׁ֑חַת</l>
                            <l level="2">לֵ֝א֗וֹר בְּא֣וֹר הַחַיִּֽים׃<verse eID="Job.33.30"/></l>
                            <l level="1"><verse osisID="Job.33.31" sID="Job.33.31" n="לא"/>הַקְשֵׁ֖ב אִיּ֥וֹב שְֽׁמַֽע־לִ֑י</l>
                            <l level="2">הַ֝חֲרֵ֗שׁ וְאָנֹכִ֥י אֲדַבֵּֽר׃<verse eID="Job.33.31"/></l>
                            <l level="1"><verse osisID="Job.33.32" sID="Job.33.32" n="לב"/>אִם־יֵשׁ־מִלִּ֥ין הֲשִׁיבֵ֑נִי</l>
                            <l level="2">דַּ֝בֵּ֗ר כִּֽי־חָפַ֥צְתִּי צַדְּקֶֽךָּ׃<verse eID="Job.33.32"/></l>
                            <l level="1"><verse osisID="Job.33.33" sID="Job.33.33" n="לג"/>אִם־אַ֭יִן אַתָּ֥ה שְֽׁמַֽע־לִ֑י</l>
                            <l level="2">הַ֝חֲרֵ֗שׁ וַאֲאַלֶּפְךָ֥ חׇכְמָֽה׃<verse eID="Job.33.33"/></l>
                        </lg>
                    </p>
                    <chapter eID="Job.33"/>
                    <chapter osisID="Job.34" sID="Job.34" n="לד"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.34.1" sID="Job.34.1" n="א"/>וַיַּ֥עַן אֱלִיה֗וּא וַיֹּאמַֽר׃<verse eID="Job.34.1"/></l>
                            <l level="1"><verse osisID="Job.34.2" sID="Job.34.2" n="ב"/>שִׁמְע֣וּ חֲכָמִ֣ים מִלָּ֑י</l>
                            <l level="2">וְ֝יֹֽדְעִ֗ים הַֽאֲזִ֥ינוּ לִֽי׃<verse eID="Job.34.2"/></l>
                            <l level="1"><verse osisID="Job.34.3" sID="Job.34.3" n="ג"/>כִּי־אֹ֭זֶן מִלִּ֣ין תִּבְחָ֑ן</l>
                            <l level="2">וְ֝חֵ֗ךְ יִטְעַ֥ם לֶאֱכֹֽל׃<verse eID="Job.34.3"/></l>
                            <l level="1"><verse osisID="Job.34.4" sID="Job.34.4" n="ד"/>מִשְׁפָּ֥ט נִבְחֲרָה־לָּ֑נוּ</l>
                            <l level="2">נֵדְעָ֖ה בֵינֵ֣ינוּ מַה־טּֽוֹב׃<verse eID="Job.34.4"/></l>
                            <l level="1"><verse osisID="Job.34.5" sID="Job.34.5" n="ה"/>כִּֽי־אָמַ֣ר אִיּ֣וֹב צָדַ֑קְתִּי</l>
                            <l level="2">וְ֝אֵ֗ל הֵסִ֥יר מִשְׁפָּטִֽי׃<verse eID="Job.34.5"/></l>
                            <l level="1"><verse osisID="Job.34.6" sID="Job.34.6" n="ו"/>עַל־מִשְׁפָּטִ֥י אֲכַזֵּ֑ב</l>
                            <l level="2">אָנ֖וּשׁ חִצִּ֣י בְלִי־פָֽשַׁע׃<verse eID="Job.34.6"/></l>
                            <l level="1"><verse osisID="Job.34.7" sID="Job.34.7" n="ז"/>מִי־גֶ֥בֶר כְּאִיּ֑וֹב</l>
                            <l level="2">יִֽשְׁתֶּה־לַּ֥עַג כַּמָּֽיִם׃<verse eID="Job.34.7"/></l>
                            <l level="1"><verse osisID="Job.34.8" sID="Job.34.8" n="ח"/>וְאָרַ֣ח לְ֭חֶבְרָה עִם־פֹּ֣עֲלֵי אָ֑וֶן</l>
                            <l level="2">וְ֝לָלֶ֗כֶת עִם־אַנְשֵׁי־רֶֽשַׁע׃<verse eID="Job.34.8"/></l>
                            <l level="1"><verse osisID="Job.34.9" sID="Job.34.9" n="ט"/>כִּֽי־אָ֭מַר לֹ֣א יִסְכׇּן־גָּ֑בֶר</l>
                            <l level="2">בִּ֝רְצֹת֗וֹ עִם־אֱלֹהִֽים׃<verse eID="Job.34.9"/></l>
                            <l level="1"><verse osisID="Job.34.10" sID="Job.34.10" n="י"/>לָכֵ֤ן ׀ אַ֥נְשֵׁ֥י לֵבָ֗ב שִׁמְע֫וּ לִ֥י</l>
                            <l level="2">חָלִ֖לָה לָאֵ֥ל מֵרֶ֗שַׁע</l>
                            <l level="2">וְשַׁדַּ֥י מֵעָֽוֶל׃<verse eID="Job.34.10"/></l>
                            <l level="1"><verse osisID="Job.34.11" sID="Job.34.11" n="יא"/>כִּ֤י פֹ֣עַל אָ֭דָם יְשַׁלֶּם־ל֑וֹ</l>
                            <l level="2">וּֽכְאֹ֥רַח אִ֝֗ישׁ יַמְצִאֶֽנּוּ׃<verse eID="Job.34.11"/></l>
                            <l level="1"><verse osisID="Job.34.12" sID="Job.34.12" n="יב"/>אַף־אׇמְנָ֗ם אֵ֥ל לֹֽא־יַרְשִׁ֑יעַ</l>
                            <l level="2">וְ֝שַׁדַּ֗י לֹא־יְעַוֵּ֥ת מִשְׁפָּֽט׃<verse eID="Job.34.12"/></l>
                            <l level="1"><verse osisID="Job.34.13" sID="Job.34.13" n="יג"/>מִֽי־פָקַ֣ד עָלָ֣יו אָ֑רְצָה</l>
                            <l level="2">וּמִ֥י שָׂ֝֗ם תֵּבֵ֥ל כֻּלָּֽהּ׃<verse eID="Job.34.13"/></l>
                            <l level="1"><verse osisID="Job.34.14" sID="Job.34.14" n="יד"/>אִם־יָשִׂ֣ים אֵלָ֣יו לִבּ֑וֹ</l>
                            <l level="2">רוּח֥וֹ וְ֝נִשְׁמָת֗וֹ אֵלָ֥יו יֶאֱסֹֽף׃<verse eID="Job.34.14"/></l>
                            <l level="1"><verse osisID="Job.34.15" sID="Job.34.15" n="טו"/>יִגְוַ֣ע כׇּל־בָּשָׂ֣ר יָ֑חַד</l>
                            <l level="2">וְ֝אָדָ֗ם עַל־עָפָ֥ר יָשֽׁוּב׃<verse eID="Job.34.15"/></l>
                            <l level="1"><verse osisID="Job.34.16" sID="Job.34.16" n="טז"/>וְאִם־בִּ֥ינָה שִׁמְעָה־זֹּ֑את</l>
                            <l level="2">הַ֝אֲזִ֗ינָה לְק֣וֹל מִלָּֽי׃<verse eID="Job.34.16"/></l>
                            <l level="1"><verse osisID="Job.34.17" sID="Job.34.17" n="יז"/>הַאַ֬ף שׂוֹנֵ֣א מִשְׁפָּ֣ט יַחֲב֑וֹשׁ</l>
                            <l level="2">וְאִם־צַדִּ֖יק כַּבִּ֣יר תַּרְשִֽׁיעַ׃<verse eID="Job.34.17"/></l>
                            <l level="1"><verse osisID="Job.34.18" sID="Job.34.18" n="יח"/>הַאֲמֹ֣ר לְמֶ֣לֶךְ בְּלִיָּ֑עַל</l>
                            <l level="2">רָ֝שָׁ֗ע אֶל־נְדִיבִֽים׃<verse eID="Job.34.18"/></l>
                            <l level="1"><verse osisID="Job.34.19" sID="Job.34.19" n="יט"/>אֲשֶׁ֤ר לֹֽא־נָשָׂ֨א ׀ פְּנֵ֥י שָׂרִ֗ים</l>
                            <l level="2">וְלֹ֣א נִכַּר־שׁ֭וֹעַ לִפְנֵי־דָ֑ל</l>
                            <l level="3">כִּֽי־מַעֲשֵׂ֖ה יָדָ֣יו כֻּלָּֽם׃<verse eID="Job.34.19"/></l>
                            <l level="1"><verse osisID="Job.34.20" sID="Job.34.20" n="כ"/>רֶ֤גַע ׀ יָמֻתוּ֮ וַחֲצ֢וֹת לָ֥֫יְלָה</l>
                            <l level="2">יְגֹעֲשׁ֣וּ עָ֣ם וְיַעֲבֹ֑רוּ</l>
                            <l level="3">וְיָסִ֥ירוּ אַ֝בִּ֗יר לֹ֣א בְיָֽד׃<verse eID="Job.34.20"/></l>
                            <l level="1"><verse osisID="Job.34.21" sID="Job.34.21" n="כא"/>כִּֽי־עֵ֭ינָיו עַל־דַּרְכֵי־אִ֑ישׁ</l>
                            <l level="2">וְֽכׇל־צְעָדָ֥יו יִרְאֶֽה׃<verse eID="Job.34.21"/></l>
                            <l level="1"><verse osisID="Job.34.22" sID="Job.34.22" n="כב"/>אֵֽין־חֹ֭שֶׁךְ וְאֵ֣ין צַלְמָ֑וֶת</l>
                            <l level="2">לְהִסָּ֥תֶר שָׁ֝֗ם פֹּ֣עֲלֵי אָֽוֶן׃<verse eID="Job.34.22"/></l>
                            <l level="1"><verse osisID="Job.34.23" sID="Job.34.23" n="כג"/>כִּ֤י לֹ֣א עַל־אִ֭ישׁ יָשִׂ֣ים ע֑וֹד</l>
                            <l level="2">לַהֲלֹ֥ךְ אֶל־אֵ֝֗ל בַּמִּשְׁפָּֽט׃<verse eID="Job.34.23"/></l>
                            <l level="1"><verse osisID="Job.34.24" sID="Job.34.24" n="כד"/>יָרֹ֣עַ כַּבִּירִ֣ים לֹא־חֵ֑קֶר</l>
                            <l level="2">וַיַּעֲמֵ֖ד אֲחֵרִ֣ים תַּחְתָּֽם׃<verse eID="Job.34.24"/></l>
                            <l level="1"><verse osisID="Job.34.25" sID="Job.34.25" n="כה"/>לָכֵ֗ן יַ֭כִּיר מַעְבָּדֵיהֶ֑ם</l>
                            <l level="2">וְהָ֥פַךְ לַ֝֗יְלָה וְיִדַּכָּֽאוּ׃<verse eID="Job.34.25"/></l>
                            <l level="1"><verse osisID="Job.34.26" sID="Job.34.26" n="כו"/>תַּֽחַת־רְשָׁעִ֥ים סְפָקָ֗ם</l>
                            <l level="2">בִּמְק֥וֹם רֹאִֽים׃<verse eID="Job.34.26"/></l>
                            <l level="1"><verse osisID="Job.34.27" sID="Job.34.27" n="כז"/>אֲשֶׁ֣ר עַל־כֵּ֭ן סָ֣רוּ מֵאַחֲרָ֑יו</l>
                            <l level="2">וְכׇל־דְּ֝רָכָ֗יו לֹ֣א הִשְׂכִּֽילוּ׃<verse eID="Job.34.27"/></l>
                            <l level="1"><verse osisID="Job.34.28" sID="Job.34.28" n="כח"/>לְהָבִ֣יא עָ֭לָיו צַעֲקַת־דָּ֑ל</l>
                            <l level="2">וְצַעֲקַ֖ת עֲנִיִּ֣ים יִשְׁמָֽע׃<verse eID="Job.34.28"/></l>
                            <l level="1"><verse osisID="Job.34.29" sID="Job.34.29" n="כט"/>וְה֤וּא יַשְׁקִ֨ט ׀ וּמִ֥י יַרְשִׁ֗עַ</l>
                            <l level="2">וְיַסְתֵּ֣ר פָּ֭נִים וּמִ֣י יְשׁוּרֶ֑נּוּ</l>
                            <l level="3">וְעַל־גּ֖וֹי וְעַל־אָדָ֣ם יָֽחַד׃<verse eID="Job.34.29"/></l>
                            <l level="1"><verse osisID="Job.34.30" sID="Job.34.30" n="ל"/>מִ֭מְּלֹךְ אָדָ֥ם חָנֵ֗ף</l>
                            <l level="2">מִמֹּ֥קְשֵׁי עָֽם׃<verse eID="Job.34.30"/></l>
                            <l level="1"><verse osisID="Job.34.31" sID="Job.34.31" n="לא"/>כִּֽי־אֶל־אֵ֭ל הֶאָמַ֥ר נָשָׂ֗אתִי</l>
                            <l level="2">לֹ֣א אֶחְבֹּֽל׃<verse eID="Job.34.31"/></l>
                            <l level="1"><verse osisID="Job.34.32" sID="Job.34.32" n="לב"/>בִּלְעֲדֵ֣י אֶ֭חֱזֶה אַתָּ֣ה הֹרֵ֑נִי</l>
                            <l level="2">אִֽם־עָ֥וֶל פָּ֝עַ֗לְתִּי לֹ֣א אֹסִֽיף׃<verse eID="Job.34.32"/></l>
                            <l level="1"><verse osisID="Job.34.33" sID="Job.34.33" n="לג"/>הֲֽמֵעִמְּךָ֬ יְשַׁלְּמֶ֨נָּה ׀ כִּֽי־מָאַ֗סְתָּ</l>
                            <l level="2">כִּֽי־אַתָּ֣ה תִבְחַ֣ר וְלֹא־אָ֑נִי</l>
                            <l level="3">וּֽמַה־יָּדַ֥עְתָּ דַבֵּֽר׃<verse eID="Job.34.33"/></l>
                            <l level="1"><verse osisID="Job.34.34" sID="Job.34.34" n="לד"/>אַנְשֵׁ֣י לֵ֭בָב יֹ֣אמְרוּ לִ֑י</l>
                            <l level="2">וְגֶ֥בֶר חָ֝כָ֗ם שֹׁמֵ֥עַֽ לִֽי׃<verse eID="Job.34.34"/></l>
                            <l level="1"><verse osisID="Job.34.35" sID="Job.34.35" n="לה"/>אִ֭יּוֹב לֹא־בְדַ֣עַת יְדַבֵּ֑ר</l>
                            <l level="2">וּ֝דְבָרָ֗יו לֹ֣א בְהַשְׂכֵּֽיל׃<verse eID="Job.34.35"/></l>
                            <l level="1"><verse osisID="Job.34.36" sID="Job.34.36" n="לו"/>אָבִ֗י יִבָּחֵ֣ן אִיּ֣וֹב עַד־נֶ֑צַח</l>
                            <l level="2">עַל־תְּ֝שֻׁבֹ֗ת בְּאַנְשֵׁי־אָֽוֶן׃<verse eID="Job.34.36"/></l>
                            <l level="1"><verse osisID="Job.34.37" sID="Job.34.37" n="לז"/>כִּ֥י יֹ֘סִ֤יף עַֽל־חַטָּאת֣וֹ פֶ֭שַׁע</l>
                            <l level="2">בֵּינֵ֣ינוּ יִשְׂפּ֑וֹק</l>
                            <l level="2">וְיֶ֖רֶב אֲמָרָ֣יו לָאֵֽל׃<verse eID="Job.34.37"/></l>
                        </lg>
                    </p>
                    <chapter eID="Job.34"/>
                    <chapter osisID="Job.35" sID="Job.35" n="לה"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.35.1" sID="Job.35.1" n="א"/>וַיַּ֥עַן אֱלִיה֗וּ וַיֹּאמַֽר׃<verse eID="Job.35.1"/></l>
                            <l level="1"><verse osisID="Job.35.2" sID="Job.35.2" n="ב"/>הֲ֭זֹאת חָשַׁ֣בְתָּ לְמִשְׁפָּ֑ט</l>
                            <l level="2">אָ֝מַ֗רְתָּ צִדְקִ֥י מֵאֵֽל׃<verse eID="Job.35.2"/></l>
                            <l level="1"><verse osisID="Job.35.3" sID="Job.35.3" n="ג"/>כִּֽי־תֹ֭אמַר מַה־יִּסְכׇּן־לָ֑ךְ</l>
                            <l level="2">מָה־אֹ֝עִ֗יל מֵחַטָּאתִֽי׃<verse eID="Job.35.3"/></l>
                            <l level="1"><verse osisID="Job.35.4" sID="Job.35.4" n="ד"/>אֲ֭נִי אֲשִֽׁיבְךָ֣ מִלִּ֑ין</l>
                            <l level="2">וְֽאֶת־רֵעֶ֥יךָ עִמָּֽךְ׃<verse eID="Job.35.4"/></l>
                            <l level="1"><verse osisID="Job.35.5" sID="Job.35.5" n="ה"/>הַבֵּ֣ט שָׁמַ֣יִם וּרְאֵ֑ה</l>
                            <l level="2">וְשׁ֥וּר שְׁ֝חָקִ֗ים גָּבְה֥וּ מִמֶּֽךָּ׃<verse eID="Job.35.5"/></l>
                            <l level="1"><verse osisID="Job.35.6" sID="Job.35.6" n="ו"/>אִם־חָ֭טָאתָ מַה־תִּפְעׇל־בּ֑וֹ</l>
                            <l level="2">וְרַבּ֥וּ פְ֝שָׁעֶ֗יךָ מַה־תַּֽעֲשֶׂה־לּֽוֹ׃<verse eID="Job.35.6"/></l>
                            <l level="1"><verse osisID="Job.35.7" sID="Job.35.7" n="ז"/>אִם־צָ֭דַקְתָּ מַה־תִּתֶּן־ל֑וֹ</l>
                            <l level="2">א֥וֹ מַה־מִּיָּדְךָ֥ יִקָּֽח׃<verse eID="Job.35.7"/></l>
                            <l level="1"><verse osisID="Job.35.8" sID="Job.35.8" n="ח"/>לְאִישׁ־כָּמ֥וֹךָ רִשְׁעֶ֑ךָ</l>
                            <l level="2">וּלְבֶן־אָ֝דָ֗ם צִדְקָתֶֽךָ׃<verse eID="Job.35.8"/></l>
                            <l level="1"><verse osisID="Job.35.9" sID="Job.35.9" n="ט"/>מֵ֭רֹב עֲשׁוּקִ֣ים יַזְעִ֑יקוּ</l>
                            <l level="2">יְשַׁוְּע֖וּ מִזְּר֣וֹעַ רַבִּֽים׃<verse eID="Job.35.9"/></l>
                            <l level="1"><verse osisID="Job.35.10" sID="Job.35.10" n="י"/>וְֽלֹא־אָמַ֗ר אַ֭יֵּה אֱל֣וֹהַּ עֹשָׂ֑י</l>
                            <l level="2">נֹתֵ֖ן זְמִר֣וֹת בַּלָּֽיְלָה׃<verse eID="Job.35.10"/></l>
                            <l level="1"><verse osisID="Job.35.11" sID="Job.35.11" n="יא"/>מַ֭לְּפֵנוּ מִבַּהֲמ֣וֹת אָ֑רֶץ</l>
                            <l level="2">וּמֵע֖וֹף הַשָּׁמַ֣יִם יְחַכְּמֵֽנוּ׃<verse eID="Job.35.11"/></l>
                            <l level="1"><verse osisID="Job.35.12" sID="Job.35.12" n="יב"/>שָׁ֣ם יִ֭צְעֲקוּ וְלֹ֣א יַעֲנֶ֑ה</l>
                            <l level="2">מִ֝פְּנֵ֗י גְּא֣וֹן רָעִֽים׃<verse eID="Job.35.12"/></l>
                            <l level="1"><verse osisID="Job.35.13" sID="Job.35.13" n="יג"/>אַךְ־שָׁ֭וְא לֹא־יִשְׁמַ֥ע <seg type="x-paseq">׀</seg> אֵ֑ל</l>
                            <l level="2">וְ֝שַׁדַּ֗י לֹ֣א יְשׁוּרֶֽנָּה׃<verse eID="Job.35.13"/></l>
                            <l level="1"><verse osisID="Job.35.14" sID="Job.35.14" n="יד"/>אַ֣ף כִּֽי־תֹ֭אמַר לֹ֣א תְשׁוּרֶ֑נּוּ</l>
                            <l level="2">דִּ֥ין לְ֝פָנָ֗יו וּתְח֥וֹלֵֽל לֽוֹ׃<verse eID="Job.35.14"/></l>
                            <l level="1"><verse osisID="Job.35.15" sID="Job.35.15" n="טו"/>וְעַתָּ֗ה כִּי־אַ֭יִן פָּקַ֣ד אַפּ֑וֹ</l>
                            <l level="2">וְלֹֽא־יָדַ֖ע בַּפַּ֣שׁ מְאֹֽד׃<verse eID="Job.35.15"/></l>
                            <l level="1"><verse osisID="Job.35.16" sID="Job.35.16" n="טז"/>וְ֭אִיּוֹב הֶ֣בֶל יִפְצֶה־פִּ֑יהוּ</l>
                            <l level="2">בִּבְלִי־דַ֝֗עַת מִלִּ֥ין יַכְבִּֽר׃<verse eID="Job.35.16"/></l>
                        </lg>
                    </p>
                    <chapter eID="Job.35"/>
                    <chapter osisID="Job.36" sID="Job.36" n="לו"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.36.1" sID="Job.36.1" n="א"/>וַיֹּ֥סֶף אֱלִיה֗וּא וַיֹּאמַֽר׃<verse eID="Job.36.1"/></l>
                            <l level="1"><verse osisID="Job.36.2" sID="Job.36.2" n="ב"/>כַּתַּר־לִ֣י זְ֭עֵיר וַאֲחַוֶּ֑ךָּ</l>
                            <l level="2">כִּ֤י ע֖וֹד לֶאֱל֣וֹהַּ מִלִּֽים׃<verse eID="Job.36.2"/></l>
                            <l level="1"><verse osisID="Job.36.3" sID="Job.36.3" n="ג"/>אֶשָּׂ֣א דֵ֭עִי לְמֵרָח֑וֹק</l>
                            <l level="2">וּ֝לְפֹעֲלִ֗י אֶֽתֵּֽן־צֶֽדֶק׃<verse eID="Job.36.3"/></l>
                            <l level="1"><verse osisID="Job.36.4" sID="Job.36.4" n="ד"/>כִּֽי־אׇ֭מְנָם לֹא־שֶׁ֣קֶר מִלָּ֑י</l>
                            <l level="2">תְּמִ֖ים דֵּע֣וֹת עִמָּֽךְ׃<verse eID="Job.36.4"/></l>
                            <l level="1"><verse osisID="Job.36.5" sID="Job.36.5" n="ה"/>הֶן־אֵ֣ל כַּ֭בִּיר וְלֹ֣א יִמְאָ֑ס</l>
                            <l level="2">כַּ֝בִּ֗יר כֹּ֣חַֽ לֵֽב׃<verse eID="Job.36.5"/></l>
                            <l level="1"><verse osisID="Job.36.6" sID="Job.36.6" n="ו"/>לֹא־יְחַיֶּ֥ה רָשָׁ֑ע</l>
                            <l level="2">וּמִשְׁפַּ֖ט עֲנִיִּ֣ים יִתֵּֽן׃<verse eID="Job.36.6"/></l>
                            <l level="1"><verse osisID="Job.36.7" sID="Job.36.7" n="ז"/>לֹֽא־יִגְרַ֥ע מִצַּדִּ֗יק עֵ֫ינָ֥יו</l>
                            <l level="2">וְאֶת־מְלָכִ֥ים לַכִּסֵּ֑א</l>
                            <l level="3">וַיֹּשִׁיבֵ֥ם לָ֝נֶ֗צַח וַיִּגְבָּֽהוּ׃<verse eID="Job.36.7"/></l>
                            <l level="1"><verse osisID="Job.36.8" sID="Job.36.8" n="ח"/>וְאִם־אֲסוּרִ֥ים בַּזִּקִּ֑ים</l>
                            <l level="2">יִ֝לָּכְד֗וּן בְּחַבְלֵי־עֹֽנִי׃<verse eID="Job.36.8"/></l>
                            <l level="1"><verse osisID="Job.36.9" sID="Job.36.9" n="ט"/>וַיַּגֵּ֣ד לָהֶ֣ם פׇּעֳלָ֑ם</l>
                            <l level="2">וּ֝פִשְׁעֵיהֶ֗ם כִּ֣י יִתְגַּבָּֽרוּ׃<verse eID="Job.36.9"/></l>
                            <l level="1"><verse osisID="Job.36.10" sID="Job.36.10" n="י"/>וַיִּ֣גֶל אׇ֭זְנָם לַמּוּסָ֑ר</l>
                            <l level="2">וַ֝יֹּ֗אמֶר כִּֽי־יְשׁוּב֥וּן מֵאָֽוֶן׃<verse eID="Job.36.10"/></l>
                            <l level="1"><verse osisID="Job.36.11" sID="Job.36.11" n="יא"/>אִֽם־יִשְׁמְע֗וּ וְֽיַ֫עֲבֹ֥דוּ</l>
                            <l level="2">יְכַלּ֣וּ יְמֵיהֶ֣ם בַּטּ֑וֹב</l>
                            <l level="2">וּ֝שְׁנֵיהֶ֗ם בַּנְּעִימִֽים׃<verse eID="Job.36.11"/></l>
                            <l level="1"><verse osisID="Job.36.12" sID="Job.36.12" n="יב"/>וְאִם־לֹ֣א יִ֭שְׁמְעוּ בְּשֶׁ֣לַח יַעֲבֹ֑רוּ</l>
                            <l level="2">וְ֝יִגְוְע֗וּ בִּבְלִי־דָֽעַת׃<verse eID="Job.36.12"/></l>
                            <l level="1"><verse osisID="Job.36.13" sID="Job.36.13" n="יג"/>וְֽחַנְפֵי־לֵ֭ב יָשִׂ֣ימוּ אָ֑ף</l>
                            <l level="2">לֹ֥א יְ֝שַׁוְּע֗וּ כִּ֣י אֲסָרָֽם׃<verse eID="Job.36.13"/></l>
                            <l level="1"><verse osisID="Job.36.14" sID="Job.36.14" n="יד"/>תָּמֹ֣ת בַּנֹּ֣עַר נַפְשָׁ֑ם</l>
                            <l level="2">וְ֝חַיָּתָ֗ם בַּקְּדֵשִֽׁים׃<verse eID="Job.36.14"/></l>
                            <l level="1"><verse osisID="Job.36.15" sID="Job.36.15" n="טו"/>יְחַלֵּ֣ץ עָנִ֣י בְעׇנְי֑וֹ</l>
                            <l level="2">וְיִ֖גֶל בַּלַּ֣חַץ אׇזְנָֽם׃<verse eID="Job.36.15"/></l>
                            <l level="1"><verse osisID="Job.36.16" sID="Job.36.16" n="טז"/>וְאַ֤ף הֲסִֽיתְךָ֨ ׀ מִפִּי־צָ֗ר</l>
                            <l level="2">רַ֭חַב לֹא־מוּצָ֣ק תַּחְתֶּ֑יהָ</l>
                            <l level="3">וְנַ֥חַת שֻׁ֝לְחָנְךָ֗ מָ֣לֵא דָֽשֶׁן׃<verse eID="Job.36.16"/></l>
                            <l level="1"><verse osisID="Job.36.17" sID="Job.36.17" n="יז"/>וְדִין־רָשָׁ֥ע מָלֵ֑אתָ</l>
                            <l level="2">דִּ֖ין וּמִשְׁפָּ֣ט יִתְמֹֽכוּ׃<verse eID="Job.36.17"/></l>
                            <l level="1"><verse osisID="Job.36.18" sID="Job.36.18" n="יח"/>כִּֽי־חֵ֭מָה פֶּן־יְסִֽיתְךָ֣ בְסָ֑פֶק</l>
                            <l level="2">וְרׇב־כֹּ֝֗פֶר אַל־יַטֶּֽךָּ׃<verse eID="Job.36.18"/></l>
                            <l level="1"><verse osisID="Job.36.19" sID="Job.36.19" n="יט"/>הֲיַעֲרֹ֣ךְ שׁ֭וּעֲךָ לֹ֣א בְצָ֑ר</l>
                            <l level="2">וְ֝כֹ֗ל מַאֲמַצֵּי־כֹֽחַ׃<verse eID="Job.36.19"/></l>
                            <l level="1"><verse osisID="Job.36.20" sID="Job.36.20" n="כ"/>אַל־תִּשְׁאַ֥ף הַלָּ֑יְלָה</l>
                            <l level="2">לַעֲל֖וֹת עַמִּ֣ים תַּחְתָּֽם׃<verse eID="Job.36.20"/></l>
                            <l level="1"><verse osisID="Job.36.21" sID="Job.36.21" n="כא"/>הִ֭שָּׁמֶר אַל־תֵּ֣פֶן אֶל־אָ֑וֶן</l>
                            <l level="2">כִּֽי־עַל־זֶ֝֗ה בָּחַ֥רְתָּ מֵעֹֽנִי׃<verse eID="Job.36.21"/></l>
                            <l level="1"><verse osisID="Job.36.22" sID="Job.36.22" n="כב"/>הֶן־אֵ֭ל יַשְׂגִּ֣יב בְּכֹח֑וֹ</l>
                            <l level="2">מִ֖י כָמֹ֣הוּ מוֹרֶֽה׃<verse eID="Job.36.22"/></l>
                            <l level="1"><verse osisID="Job.36.23" sID="Job.36.23" n="כג"/>מִֽי־פָקַ֣ד עָלָ֣יו דַּרְכּ֑וֹ</l>
                            <l level="2">וּמִי־אָ֝מַ֗ר פָּעַ֥לְתָּ עַוְלָֽה׃<verse eID="Job.36.23"/></l>
                            <l level="1"><verse osisID="Job.36.24" sID="Job.36.24" n="כד"/>זְ֭כֹר כִּֽי־תַשְׂגִּ֣יא פׇעֳל֑וֹ</l>
                            <l level="2">אֲשֶׁ֖ר שֹׁרְר֣וּ אֲנָשִֽׁים׃<verse eID="Job.36.24"/></l>
                            <l level="1"><verse osisID="Job.36.25" sID="Job.36.25" n="כה"/>כׇּל־אָדָ֥ם חָזוּ־ב֑וֹ</l>
                            <l level="2">אֱ֝נ֗וֹשׁ יַבִּ֥יט מֵרָחֽוֹק׃<verse eID="Job.36.25"/></l>
                            <l level="1"><verse osisID="Job.36.26" sID="Job.36.26" n="כו"/>הֶן־אֵ֣ל שַׂ֭גִּיא וְלֹ֣א נֵדָ֑ע</l>
                            <l level="2">מִסְפַּ֖ר שָׁנָ֣יו וְלֹא־חֵֽקֶר׃<verse eID="Job.36.26"/></l>
                            <l level="1"><verse osisID="Job.36.27" sID="Job.36.27" n="כז"/>כִּ֭י יְגָרַ֣ע נִטְפֵי־מָ֑יִם</l>
                            <l level="2">יָזֹ֖קּוּ מָטָ֣ר לְאֵדֽוֹ׃<verse eID="Job.36.27"/></l>
                            <l level="1"><verse osisID="Job.36.28" sID="Job.36.28" n="כח"/>אֲשֶֽׁר־יִזְּל֥וּ שְׁחָקִ֑ים</l>
                            <l level="2">יִ֝רְעֲפ֗וּ עֲלֵ֤י ׀ אָדָ֬ם רָֽב׃<verse eID="Job.36.28"/></l>
                            <l level="1"><verse osisID="Job.36.29" sID="Job.36.29" n="כט"/>אַ֣ף אִם־יָ֭בִין מִפְרְשֵׂי־עָ֑ב</l>
                            <l level="2">תְּ֝שֻׁא֗וֹת סֻכָּתֽוֹ׃<verse eID="Job.36.29"/></l>
                            <l level="1"><verse osisID="Job.36.30" sID="Job.36.30" n="ל"/>הֵן־פָּרַ֣שׂ עָלָ֣יו אוֹר֑וֹ</l>
                            <l level="2">וְשׇׁרְשֵׁ֖י הַיָּ֣ם כִּסָּֽה׃<verse eID="Job.36.30"/></l>
                            <l level="1"><verse osisID="Job.36.31" sID="Job.36.31" n="לא"/>כִּי־בָ֭ם יָדִ֣ין עַמִּ֑ים</l>
                            <l level="2">יִֽתֶּן־אֹ֥כֶל לְמַכְבִּֽיר׃<verse eID="Job.36.31"/></l>
                            <l level="1"><verse osisID="Job.36.32" sID="Job.36.32" n="לב"/>עַל־כַּפַּ֥יִם כִּסָּה־א֑וֹר</l>
                            <l level="2">וַיְצַ֖ו עָלֶ֣יהָ בְמַפְגִּֽיעַ׃<verse eID="Job.36.32"/></l>
                            <l level="1"><verse osisID="Job.36.33" sID="Job.36.33" n="לג"/>יַגִּ֣יד עָלָ֣יו רֵע֑וֹ</l>
                            <l level="2">מִ֝קְנֶ֗ה אַ֣ף עַל־עוֹלֶֽה׃<verse eID="Job.36.33"/></l>
                        </lg>
                    </p>
                    <chapter eID="Job.36"/>
                    <chapter osisID="Job.37" sID="Job.37" n="לז"/>
                    <p>
                        <lb/>
                        <lg>
                            <l level="1"><verse osisID="Job.37.1" sID="Job.37.1" n="א"/>אַף־לְ֭זֹאת יֶחֱרַ֣ד לִבִּ֑י</l>
                            <l level="2">וְ֝יִתַּ֗ר מִמְּקוֹמֽוֹ׃<verse eID="Job.37.1"/></l>
                            <l level="1"><verse osisID="Job.37.2" sID="Job.37.2" n="ב"/>שִׁמְע֤וּ שָׁמ֣וֹעַ בְּרֹ֣גֶז קֹל֑וֹ</l>
                            <l level="2">וְ֝הֶ֗גֶה מִפִּ֥יו יֵצֵֽא׃<verse eID="Job.37.2"/></l>
                            <l level="1"><verse osisID="Job.37.3" sID="Job.37.3" n="ג"/>תַּֽחַת־כׇּל־הַשָּׁמַ֥יִם יִשְׁרֵ֑הוּ</l>
                            <l level="2">וְ֝אוֹר֗וֹ עַל־כַּנְפ֥וֹת הָאָֽרֶץ׃<verse eID="Job.37.3"/></l>
                            <l level="1"><verse osisID="Job.37.4" sID="Job.37.4" n="ד"/>אַחֲרָ֤יו ׀ יִשְׁאַג־ק֗וֹל</l>
                            <l level="2">יַ֭רְעֵם בְּק֣וֹל גְּאוֹנ֑וֹ</l>
                            <l level="3">וְלֹ֥א יְ֝עַקְּבֵ֗ם כִּֽי־יִשָּׁמַ֥ע קוֹלֽוֹ׃<verse eID="Job.37.4"/></l>
                            <l level="1"><verse osisID="Job.37.5" sID="Job.37.5" n="ה"/>יַרְעֵ֤ם אֵ֣ל בְּ֭קוֹלוֹ נִפְלָא֑וֹת</l>
                            <l level="2">עֹשֶׂ֥ה גְ֝דֹל֗וֹת וְלֹ֣א נֵדָֽע׃<verse eID="Job.37.5"/></l>
                            <l level="1"><verse osisID="Job.37.6" sID="Job.37.6" n="ו"/>כִּ֤י לַשֶּׁ֨לֶג ׀ יֹאמַ֗ר הֱוֵ֫א אָ֥רֶץ</l>
                            <l level="2">וְגֶ֥שֶׁם מָטָ֑ר</l>
                            <l level="2">וְ֝גֶ֗שֶׁם מִטְר֥וֹת עֻזּֽוֹ׃<verse eID="Job.37.6"/></l>
                            <l level="1"><verse osisID="Job.37.7" sID="Job.37.7" n="ז"/>בְּיַד־כׇּל־אָדָ֥ם יַחְתּ֑וֹם</l>
                            <l level="2">לָ֝דַ֗עַת כׇּל־אַנְשֵׁ֥י מַעֲשֵֽׂהוּ׃<verse eID="Job.37.7"/></l>
                            <l level="1"><verse osisID="Job.37.8" sID="Job.37.8" n="ח"/>וַתָּב֣וֹא חַיָּ֣ה בְמוֹ־אָ֑רֶב</l>
                            <l level="2">וּבִמְע֖וֹנֹתֶ֣יהָ תִשְׁכֹּֽן׃<verse eID="Job.37.8"/></l>
                            <l level="1"><verse osisID="Job.37.9" sID="Job.37.9" n="ט"/>מִן־הַ֭חֶדֶר תָּב֣וֹא סוּפָ֑ה</l>
                            <l level="2">וּֽמִמְּזָרִ֥ים קָרָֽה׃<verse eID="Job.37.9"/></l>
                            <l level="1"><verse osisID="Job.37.10" sID="Job.37.10" n="י"/>מִנִּשְׁמַת־אֵ֥ל יִתֶּן־קָ֑רַח</l>
                            <l level="2">וְרֹ֖חַב מַ֣יִם בְּמוּצָֽק׃<verse eID="Job.37.10"/></l>
                            <l level="1"><verse osisID="Job.37.11" sID="Job.37.11" n="יא"/>אַף־בְּ֭רִי יַטְרִ֣יחַ עָ֑ב</l>
                            <l level="2">יָ֝פִ֗יץ עֲנַ֣ן אוֹרֽוֹ׃<verse eID="Job.37.11"/></l>
                            <l level="1"><verse osisID="Job.37.12" sID="Job.37.12" n="יב"/>וְה֤וּא מְסִבּ֨וֹת ׀</l>
                            <l level="2">מִתְהַפֵּ֣ךְ בְּתַחְבּוּלֹתָ֣ו לְפׇעֳלָ֑ם</l>
                            <l level="3">כֹּ֖ל אֲשֶׁ֥ר יְצַוֵּ֓ם ׀</l>
                            <l level="3">עַל־פְּנֵ֖י תֵבֵ֣ל אָֽרְצָה׃<verse eID="Job.37.12"/></l>
                            <l level="1"><verse osisID="Job.37.13" sID="Job.37.13" n="יג"/>אִם־לְשֵׁ֥בֶט אִם־לְאַרְצ֑וֹ</l>
                            <l level="2">אִם־לְ֝חֶ֗סֶד יַמְצִאֵֽהוּ׃<verse eID="Job.37.13"/></l>
                            <l level="1"><verse osisID="Job.37.14" sID="Job.37.14" n="יד"/>הַאֲזִ֣ינָה זֹּ֣את אִיּ֑וֹב</l>
                            <l level="2">עֲ֝מֹ֗ד וְהִתְבּוֹנֵ֤ן ׀ נִפְלְא֬וֹת אֵֽל׃<verse eID="Job.37.14"/></l>
                            <l level="1"><verse osisID="Job.37.15" sID="Job.37.15" n="טו"/>הֲ֭תֵדַע בְּשׂוּם־אֱל֣וֹהַּ עֲלֵיהֶ֑ם</l>
                            <l level="2">וְ֝הֹפִ֗יעַ א֣וֹר עֲנָנֽוֹ׃<verse eID="Job.37.15"/></l>
                            <l level="1"><verse osisID="Job.37.16" sID="Job.37.16" n="טז"/>הֲ֭תֵדַע עַל־מִפְלְשֵׂי־עָ֑ב</l>
                            <l level="2">מִ֝פְלְא֗וֹת תְּמִ֣ים דֵּעִֽים׃<verse eID="Job.37.16"/></l>
                            <l level="1"><verse osisID="Job.37.17" sID="Job.37.17" n="יז"/>אֲשֶׁר־בְּגָדֶ֥יךָ חַמִּ֑ים</l>
                            <l level="2">בְּהַשְׁקִ֥ט אֶ֝֗רֶץ מִדָּרֽוֹם׃<verse eID="Job.37.17"/></l>
                            <l level="1"><verse osisID="Job.37.18" sID="Job.37.18" n="יח"/>תַּרְקִ֣יעַ עִ֭מּוֹ לִשְׁחָקִ֑ים</l>
                            <l level="2">חֲ֝זָקִ֗ים כִּרְאִ֥י מוּצָֽק׃<verse eID="Job.37.18"/></l>
                            <l level="1"><verse osisID="Job.37.19" sID="Job.37.19" n="יט"/>ה֭וֹדִיעֵנוּ מַה־נֹּ֣אמַר ל֑וֹ</l>
                            <l level="2">לֹֽא־נַ֝עֲרֹ֗ךְ מִפְּנֵי־חֹֽשֶׁךְ׃<verse eID="Job.37.19"/></l>
                            <l level="1"><verse osisID="Job.37.20" sID="Job.37.20" n="כ"/>הַֽיְסֻפַּר־ל֭וֹ כִּ֣י אֲדַבֵּ֑ר</l>
                            <l level="2">אִֽם־אָ֥מַר אִ֝֗ישׁ כִּ֣י יְבֻלָּֽע׃<verse eID="Job.37.20"/></l>
                            <l level="1"><verse osisID="Job.37.21" sID="Job.37.21" n="כא"/>וְעַתָּ֤ה ׀ לֹ֘א רָ֤אוּ א֗וֹר</l>
                            <l level="2">בָּהִ֣יר ה֭וּא בַּשְּׁחָקִ֑ים</l>
                            <l level="3">וְר֥וּחַ עָ֝בְרָ֗ה וַֽתְּטַהֲרֵֽם׃<verse eID="Job.37.21"/></l>
                            <l level="1"><verse osisID="Job.37.22" sID="Job.37.22" n="כב"/>מִ֭צָּפוֹן זָהָ֣ב יֶאֱתֶ֑ה</l>
                            <l level="2">עַל־אֱ֝ל֗וֹהַּ נ֣וֹרָא הֽוֹד׃<verse eID="Job.37.22"/></l>
                            <l level="1"><verse osisID="Job.37.23" sID="Job.37.23" n="כג"/>שַׁדַּ֣י לֹא־מְ֭צָאנֻהוּ שַׂגִּיא־כֹ֑חַ</l>
                            <l level="2">וּמִשְׁפָּ֥ט וְרֹב־צְ֝דָקָ֗ה לֹ֣א יְעַנֶּֽה׃<verse eID="Job.37.23"/></l>
                            <l level="1"><verse osisID="Job.37.24" sID="Job.37.24" n="כד"/>לָ֭כֵן יְרֵא֣וּהוּ אֲנָשִׁ֑ים</l>
                            <l level="2">לֹֽא־יִ֝רְאֶ֗ה כׇּל־חַכְמֵי־לֵֽב׃<verse eID="Job.37.24"/></l>
                        </lg>
                    </p>
                    <chapter eID="Job.37"/>
                    <chapter osisID="Job.38" sID="Job.38" n="לח"/>
                    <p>
                        <lb/>
                        <lb/>
                        <lg>
                            <l level="1"><verse osisID="Job.38.1" sID="Job.38.1" n="א"/>וַיַּֽעַן־יְהֹוָ֣ה אֶת־אִ֭יּוֹב <seg type="x-ketiv">מנהסערה</seg> מִ֥ן <seg type="x-paseq">׀</seg> הַסְּעָרָ֗ה</l>
                            <l level="2">וַיֹּאמַֽר׃<verse eID="Job.38.1"/></l>
                            <l level="1"><verse osisID="Job.38.2" sID="Job.38.2" n="ב"/>מִ֤י זֶ֨ה ׀ מַחְשִׁ֖יךְ עֵצָ֥ה בְמִלִּ֗ין</l>
                            <l level="2">בְּֽלִי־דָֽעַת׃<verse eID="Job.38.2"/></l>
                            <l level="1"><verse osisID="Job.38.3" sID="Job.38.3" n="ג"/>אֱזׇר־נָ֣א כְגֶ֣בֶר חֲלָצֶ֑יךָ</l>
                            <l level="2">וְ֝אֶשְׁאָלְךָ֗ וְהוֹדִיעֵֽנִי׃<verse eID="Job.38.3"/></l>
                            <l level="1"><verse osisID="Job.38.4" sID="Job.38.4" n="ד"/>אֵיפֹ֣ה הָ֭יִיתָ בְּיׇסְדִי־אָ֑רֶץ</l>
                            <l level="2">הַ֝גֵּ֗ד אִם־יָדַ֥עְתָּ בִינָֽה׃<verse eID="Job.38.4"/></l>
                            <l level="1"><verse osisID="Job.38.5" sID="Job.38.5" n="ה"/>מִי־שָׂ֣ם מְ֭מַדֶּיהָ כִּ֣י תֵדָ֑ע</l>
                            <l level="2">א֤וֹ מִֽי־נָטָ֖ה עָלֶ֣יהָ קָּֽו׃<verse eID="Job.38.5"/></l>
                            <l level="1"><verse osisID="Job.38.6" sID="Job.38.6" n="ו"/>עַל־מָ֭ה אֲדָנֶ֣יהָ הׇטְבָּ֑עוּ</l>
                            <l level="2">א֥וֹ מִי־יָ֝רָ֗ה אֶ֣בֶן פִּנָּתָֽהּ׃<verse eID="Job.38.6"/></l>
                            <l level="1"><verse osisID="Job.38.7" sID="Job.38.7" n="ז"/>בְּרׇן־יַ֭חַד כּ֣וֹכְבֵי בֹ֑קֶר</l>
                            <l level="2">וַ֝יָּרִ֗יעוּ כׇּל־בְּנֵ֥י אֱלֹהִֽים׃<verse eID="Job.38.7"/></l>
                            <l level="1"><verse osisID="Job.38.8" sID="Job.38.8" n="ח"/>וַיָּ֣סֶךְ בִּדְלָתַ֣יִם יָ֑ם</l>
                            <l level="2">בְּ֝גִיח֗וֹ מֵרֶ֥חֶם יֵצֵֽא׃<verse eID="Job.38.8"/></l>
                            <l level="1"><verse osisID="Job.38.9" sID="Job.38.9" n="ט"/>בְּשׂוּמִ֣י עָנָ֣ן לְבֻשׁ֑וֹ</l>
                            <l level="2">וַ֝עֲרָפֶ֗ל חֲתֻלָּתֽוֹ׃<verse eID="Job.38.9"/></l>
                            <l level="1"><verse osisID="Job.38.10" sID="Job.38.10" n="י"/>וָאֶשְׁבֹּ֣ר עָלָ֣יו חֻקִּ֑י</l>
                            <l level="2">וָ֝אָשִׂ֗ים בְּרִ֣יחַ וּדְלָתָֽיִם׃<verse eID="Job.38.10"/></l>
                            <l level="1"><verse osisID="Job.38.11" sID="Job.38.11" n="יא"/>וָאֹמַ֗ר עַד־פֹּ֣ה תָ֭בוֹא וְלֹ֣א תֹסִ֑יף</l>
                            <l level="2">וּפֹא־יָ֝שִׁ֗ית בִּגְא֥וֹן גַּלֶּֽיךָ׃<verse eID="Job.38.11"/></l>
                            <l level="1"><verse osisID="Job.38.12" sID="Job.38.12" n="יב"/>הֲֽ֭מִיָּמֶיךָ צִוִּ֣יתָ בֹּ֑קֶר</l>
                            <l level="2"><seg type="x-ketiv">ידעתה שחר</seg> יִדַּ֖עְתָּ הַשַּׁ֣חַר מְקֹמֽוֹ׃<verse eID="Job.38.12"/></l>
                            <l level="1"><verse osisID="Job.38.13" sID="Job.38.13" n="יג"/>לֶ֭אֱחֹז בְּכַנְפ֣וֹת הָאָ֑רֶץ</l>
                            <l level="2">וְיִנָּעֲר֖וּ רְשָׁ<seg type="x-suspended">עִ֣</seg>ים מִמֶּֽנָּה׃<verse eID="Job.38.13"/></l>
                            <l level="1"><verse osisID="Job.38.14" sID="Job.38.14" n="יד"/>תִּ֭תְהַפֵּךְ כְּחֹ֣מֶר חוֹתָ֑ם</l>
                            <l level="2">וְ֝יִֽתְיַצְּב֗וּ כְּמ֣וֹ לְבֽוּשׁ׃<verse eID="Job.38.14"/></l>
                            <l level="1"><verse osisID="Job.38.15" sID="Job.38.15" n="טו"/>וְיִמָּנַ֣ע מֵרְשָׁ<seg type="x-suspended">עִ֣</seg>ים אוֹרָ֑ם</l>
                            <l level="2">וּזְר֥וֹעַ רָ֝מָ֗ה תִּשָּׁבֵֽר׃<verse eID="Job.38.15"/></l>
                            <l level="1"><verse osisID="Job.38.16" sID="Job.38.16" n="טז"/>הֲ֭בָאתָ עַד־נִבְכֵי־יָ֑ם</l>
                            <l level="2">וּבְחֵ֥קֶר תְּ֝ה֗וֹם הִתְהַלָּֽכְתָּ׃<verse eID="Job.38.16"/></l>
                            <l level="1"><verse osisID="Job.38.17" sID="Job.38.17" n="יז"/>הֲנִגְל֣וּ לְ֭ךָ שַׁעֲרֵי־מָ֑וֶת</l>
                            <l level="2">וְשַׁעֲרֵ֖י צַלְמָ֣וֶת תִּרְאֶֽה׃<verse eID="Job.38.17"/></l>
                            <l level="1"><verse osisID="Job.38.18" sID="Job.38.18" n="יח"/>הִ֭תְבֹּנַנְתָּ עַד־רַחֲבֵי־אָ֑רֶץ</l>
                            <l level="2">הַ֝גֵּ֗ד אִם־יָדַ֥עְתָּ כֻלָּֽהּ׃<verse eID="Job.38.18"/></l>
                            <l level="1"><verse osisID="Job.38.19" sID="Job.38.19" n="יט"/>אֵי־זֶ֣ה הַ֭דֶּרֶךְ יִשְׁכׇּן־א֑וֹר</l>
                            <l level="2">וְ֝חֹ֗שֶׁךְ אֵי־זֶ֥ה מְקֹמֽוֹ׃<verse eID="Job.38.19"/></l>
                            <l level="1"><verse osisID="Job.38.20" sID="Job.38.20" n="כ"/>כִּ֣י תִ֭קָּחֶנּוּ אֶל־גְּבוּל֑וֹ</l>
                            <l level="2">וְכִי־תָ֝בִ֗ין נְתִיב֥וֹת בֵּיתֽוֹ׃<verse eID="Job.38.20"/></l>
                            <l level="1"><verse osisID="Job.38.21" sID="Job.38.21" n="כא"/>יָ֭דַעְתָּ כִּי־אָ֣ז תִּוָּלֵ֑ד</l>
                            <l level="2">וּמִסְפַּ֖ר יָמֶ֣יךָ רַבִּֽים׃<verse eID="Job.38.21"/></l>
                            <l level="1"><verse osisID="Job.38.22" sID="Job.38.22" n="כב"/>הֲ֭בָאתָ אֶל־אֹצְר֣וֹת שָׁ֑לֶג</l>
                            <l level="2">וְאוֹצְר֖וֹת בָּרָ֣ד תִּרְאֶֽה׃<verse eID="Job.38.22"/></l>
                            <l level="1"><verse osisID="Job.38.23" sID="Job.38.23" n="כג"/>אֲשֶׁר־חָשַׂ֥כְתִּי לְעֶת־צָ֑ר</l>
                            <l level="2">לְי֥וֹם קְ֝רָ֗ב וּמִלְחָמָֽה׃<verse eID="Job.38.23"/></l>
                            <l level="1"><verse osisID="Job.38.24" sID="Job.38.24" n="כד"/>אֵי־זֶ֣ה הַ֭דֶּרֶךְ יֵחָ֣לֶק א֑וֹר</l>
                            <l level="2">יָפֵ֖ץ קָדִ֣ים עֲלֵי־אָֽרֶץ׃<verse eID="Job.38.24"/></l>
                            <l level="1"><verse osisID="Job.38.25" sID="Job.38.25" n="כה"/>מִֽי־פִלַּ֣ג לַשֶּׁ֣טֶף תְּעָלָ֑ה</l>
                            <l level="2">וְ֝דֶ֗רֶךְ לַחֲזִ֥יז קֹלֽוֹת׃<verse eID="Job.38.25"/></l>
                            <l level="1"><verse osisID="Job.38.26" sID="Job.38.26" n="כו"/>לְ֭הַמְטִיר עַל־אֶ֣רֶץ לֹא־אִ֑ישׁ</l>
                            <l level="2">מִ֝דְבָּ֗ר לֹא־אָדָ֥ם בּֽוֹ׃<verse eID="Job.38.26"/></l>
                            <l level="1"><verse osisID="Job.38.27" sID="Job.38.27" n="כז"/>לְהַשְׂבִּ֣יעַ שֹׁ֭אָה וּמְשֹׁאָ֑ה</l>
                            <l level="2">וּ֝לְהַצְמִ֗יחַ מֹ֣צָא דֶֽשֶׁא׃<verse eID="Job.38.27"/></l>
                            <l level="1"><verse osisID="Job.38.28" sID="Job.38.28" n="כח"/>הֲיֵשׁ־לַמָּטָ֥ר אָ֑ב</l>
                            <l level="2">א֥וֹ מִי־ה֝וֹלִ֗יד אֶגְלֵי־טָֽל׃<verse eID="Job.38.28"/></l>
                            <l level="1"><verse osisID="Job.38.29" sID="Job.38.29" n="כט"/>מִבֶּ֣טֶן מִ֭י יָצָ֣א הַקָּ֑רַח</l>
                            <l level="2">וּכְפֹ֥ר שָׁ֝מַ֗יִם מִ֣י יְלָדֽוֹ׃<verse eID="Job.38.29"/></l>
                            <l level="1"><verse osisID="Job.38.30" sID="Job.38.30" n="ל"/>כָּ֭אֶבֶן מַ֣יִם יִתְחַבָּ֑אוּ</l>
                            <l level="2">וּפְנֵ֥י תְ֝ה֗וֹם יִתְלַכָּֽדוּ׃<verse eID="Job.38.30"/></l>
                            <l level="1"><verse osisID="Job.38.31" sID="Job.38.31" n="לא"/>הַֽ֭תְקַשֵּׁר מַעֲדַנּ֣וֹת כִּימָ֑ה</l>
                            <l level="2">אֽוֹ־מֹשְׁכ֖וֹת כְּסִ֣יל תְּפַתֵּֽחַ׃<verse eID="Job.38.31"/></l>
                            <l level="1"><verse osisID="Job.38.32" sID="Job.38.32" n="לב"/>הֲתֹצִ֣יא מַזָּר֣וֹת בְּעִתּ֑וֹ</l>
                            <l level="2">וְ֝עַ֗יִשׁ עַל־בָּנֶ֥יהָ תַנְחֵֽם׃<verse eID="Job.38.32"/></l>
                            <l level="1"><verse osisID="Job.38.33" sID="Job.38.33" n="לג"/>הֲ֭יָדַעְתָּ חֻקּ֣וֹת שָׁמָ֑יִם</l>
                            <l level="2">אִם־תָּשִׂ֖ים מִשְׁטָר֣וֹ בָאָֽרֶץ׃<verse eID="Job.38.33"/></l>
                            <l level="1"><verse osisID="Job.38.34" sID="Job.38.34" n="לד"/>הֲתָרִ֣ים לָעָ֣ב קוֹלֶ֑ךָ</l>
                            <l level="2">וְֽשִׁפְעַת־מַ֥יִם תְּכַסֶּֽךָּ׃<verse eID="Job.38.34"/></l>
                            <l level="1"><verse osisID="Job.38.35" sID="Job.38.35" n="לה"/>הַֽתְשַׁלַּ֣ח בְּרָקִ֣ים וְיֵלֵ֑כוּ</l>
                            <l level="2">וְיֹֽאמְר֖וּ לְךָ֣ הִנֵּֽנוּ׃<verse eID="Job.38.35"/></l>
                            <l level="1"><verse osisID="Job.38.36" sID="Job.38.36" n="לו"/>מִי־שָׁ֭ת בַּטֻּח֣וֹת חׇכְמָ֑ה</l>
                            <l level="2">א֤וֹ מִֽי־נָתַ֖ן לַשֶּׂ֣כְוִי בִינָֽה׃<verse eID="Job.38.36"/></l>
                            <l level="1"><verse osisID="Job.38.37" sID="Job.38.37" n="לז"/>מִֽי־יְסַפֵּ֣ר שְׁחָקִ֣ים בְּחׇכְמָ֑ה</l>
                            <l level="2">וְנִבְלֵ֥י שָׁ֝מַ֗יִם מִ֣י יַשְׁכִּֽיב׃<verse eID="Job.38.37"/></l>
                            <l level="1"><verse osisID="Job.38.38" sID="Job.38.38" n="לח"/>בְּצֶ֣קֶת עָ֭פָר לַמּוּצָ֑ק</l>
                            <l level="2">וּרְגָבִ֥ים יְדֻבָּֽקוּ׃<verse eID="Job.38.38"/></l>
                            <l level="1"><verse osisID="Job.38.39" sID="Job.38.39" n="לט"/>הֲתָצ֣וּד לְלָבִ֣יא טָ֑רֶף</l>
                            <l level="2">וְחַיַּ֖ת כְּפִירִ֣ים תְּמַלֵּֽא׃<verse eID="Job.38.39"/></l>
                            <l level="1"><verse osisID="Job.38.40" sID="Job.38.40" n="מ"/>כִּֽי־יָשֹׁ֥חוּ בַמְּעוֹנ֑וֹת</l>
                            <l level="2">יֵֽשְׁב֖וּ בַסֻּכָּ֣ה לְמוֹ־אָֽרֶב׃<verse eID="Job.38.40"/></l>
                            <l level="1"><verse osisID="Job.38.41" sID="Job.38.41" n="מא"/>מִ֤י יָכִ֥ין לָעֹרֵ֗ב צֵ֫יד֥וֹ</l>
                            <l level="2">כִּֽי־יְ֭לָדָו אֶל־אֵ֣ל יְשַׁוֵּ֑עוּ</l>
                            <l level="3">יִ֝תְע֗וּ לִבְלִי־אֹֽכֶל׃<verse eID="Job.38.41"/></l>
                        </lg>
                    </p>
                    <chapter eID="Job.38"/>
                    <chapter osisID="Job.39" sID="Job.39" n="לט"/>
                    <p>
                        <lb/>
                        <lg>
                            <l level="1"><verse osisID="Job.39.1" sID="Job.39.1" n="א"/>הֲיָדַ֗עְתָּ עֵ֭ת לֶ֣דֶת יַעֲלֵי־סָ֑לַע</l>
                            <l level="2">חֹלֵ֖ל אַיָּל֣וֹת תִּשְׁמֹֽר׃<verse eID="Job.39.1"/></l>
                            <l level="1"><verse osisID="Job.39.2" sID="Job.39.2" n="ב"/>תִּסְפֹּ֣ר יְרָחִ֣ים תְּמַלֶּ֑אנָה</l>
                            <l level="2">וְ֝יָדַ֗עְתָּ עֵ֣ת לִדְתָּֽנָה׃<verse eID="Job.39.2"/></l>
                            <l level="1"><verse osisID="Job.39.3" sID="Job.39.3" n="ג"/>תִּ֭כְרַעְנָה יַלְדֵיהֶ֣ן תְּפַלַּ֑חְנָה</l>
                            <l level="2">חֶבְלֵיהֶ֥ם תְּשַׁלַּֽחְנָה׃<verse eID="Job.39.3"/></l>
                            <l level="1"><verse osisID="Job.39.4" sID="Job.39.4" n="ד"/>יַחְלְמ֣וּ בְ֭נֵיהֶם יִרְבּ֣וּ בַבָּ֑ר</l>
                            <l level="2">יָ֝צְא֗וּ וְלֹא־שָׁ֥בוּ לָֽמוֹ׃<verse eID="Job.39.4"/></l>
                            <l level="1"><verse osisID="Job.39.5" sID="Job.39.5" n="ה"/>מִי־שִׁלַּ֣ח פֶּ֣רֶא חׇפְשִׁ֑י</l>
                            <l level="2">וּמֹסְר֥וֹת עָ֝ר֗וֹד מִ֣י פִתֵּֽחַ׃<verse eID="Job.39.5"/></l>
                            <l level="1"><verse osisID="Job.39.6" sID="Job.39.6" n="ו"/>אֲשֶׁר־שַׂ֣מְתִּי עֲרָבָ֣ה בֵית֑וֹ</l>
                            <l level="2">וּֽמִשְׁכְּנוֹתָ֥יו מְלֵחָֽה׃<verse eID="Job.39.6"/></l>
                            <l level="1"><verse osisID="Job.39.7" sID="Job.39.7" n="ז"/>יִ֭שְׂחַק לַהֲמ֣וֹן קִרְיָ֑ה</l>
                            <l level="2">תְּשֻׁא֥וֹת נֹ֝גֵ֗שׂ לֹ֣א יִשְׁמָֽע׃<verse eID="Job.39.7"/></l>
                            <l level="1"><verse osisID="Job.39.8" sID="Job.39.8" n="ח"/>יְת֣וּר הָרִ֣ים מִרְעֵ֑הוּ</l>
                            <l level="2">וְאַחַ֖ר כׇּל־יָר֣וֹק יִדְרֽוֹשׁ׃<verse eID="Job.39.8"/></l>
                            <l level="1"><verse osisID="Job.39.9" sID="Job.39.9" n="ט"/>הֲיֹ֣אבֶה רֵּ֣ים עׇבְדֶ֑ךָ</l>
                            <l level="2">אִם־יָ֝לִ֗ין עַל־אֲבוּסֶֽךָ׃<verse eID="Job.39.9"/></l>
                            <l level="1"><verse osisID="Job.39.10" sID="Job.39.10" n="י"/>הֲֽתִקְשׇׁר־רֵ֭ים בְּתֶ֣לֶם עֲבֹת֑וֹ</l>
                            <l level="2">אִם־יְשַׂדֵּ֖ד עֲמָקִ֣ים אַחֲרֶֽיךָ׃<verse eID="Job.39.10"/></l>
                            <l level="1"><verse osisID="Job.39.11" sID="Job.39.11" n="יא"/>הֲֽתִבְטַח־בּ֭וֹ כִּֽי־רַ֣ב כֹּח֑וֹ</l>
                            <l level="2">וְתַעֲזֹ֖ב אֵלָ֣יו יְגִיעֶֽךָ׃<verse eID="Job.39.11"/></l>
                            <l level="1"><verse osisID="Job.39.12" sID="Job.39.12" n="יב"/>הֲתַאֲמִ֣ין בּ֭וֹ כִּֽי־יָשִׁ֣יב <seg type="x-ketiv">ישוב</seg> זַרְעֶ֑ךָ</l>
                            <l level="2">וְֽגׇרְנְךָ֥ יֶאֱסֹֽף׃<verse eID="Job.39.12"/></l>
                            <l level="1"><verse osisID="Job.39.13" sID="Job.39.13" n="יג"/>כְּנַף־רְנָנִ֥ים נֶעֱלָ֑סָה</l>
                            <l level="2">אִם־אֶ֝בְרָ֗ה חֲסִידָ֥ה וְנֹצָֽה׃<verse eID="Job.39.13"/></l>
                            <l level="1"><verse osisID="Job.39.14" sID="Job.39.14" n="יד"/>כִּי־תַעֲזֹ֣ב לָאָ֣רֶץ בֵּצֶ֑יהָ</l>
                            <l level="2">וְֽעַל־עָפָ֥ר תְּחַמֵּֽם׃<verse eID="Job.39.14"/></l>
                            <l level="1"><verse osisID="Job.39.15" sID="Job.39.15" n="טו"/>וַ֭תִּשְׁכַּח כִּי־רֶ֣גֶל תְּזוּרֶ֑הָ</l>
                            <l level="2">וְחַיַּ֖ת הַשָּׂדֶ֣ה תְדוּשֶֽׁהָ׃<verse eID="Job.39.15"/></l>
                            <l level="1"><verse osisID="Job.39.16" sID="Job.39.16" n="טז"/>הִקְשִׁ֣יחַ בָּנֶ֣יהָ לְּלֹא־לָ֑הּ</l>
                            <l level="2">לְרִ֖יק יְגִיעָ֣הּ בְּלִי־פָֽחַד׃<verse eID="Job.39.16"/></l>
                            <l level="1"><verse osisID="Job.39.17" sID="Job.39.17" n="יז"/>כִּי־הִשָּׁ֣הּ אֱל֣וֹהַּ חׇכְמָ֑ה</l>
                            <l level="2">וְלֹא־חָ֥לַק לָ֝֗הּ בַּבִּינָֽה׃<verse eID="Job.39.17"/></l>
                            <l level="1"><verse osisID="Job.39.18" sID="Job.39.18" n="יח"/>כָּ֭עֵת בַּמָּר֣וֹם תַּמְרִ֑יא</l>
                            <l level="2">תִּֽשְׂחַ֥ק לַ֝סּ֗וּס וּלְרֹכְבֽוֹ׃<verse eID="Job.39.18"/></l>
                        </lg>
                        <lg>
                            <l level="1"><verse osisID="Job.39.19" sID="Job.39.19" n="יט"/>הֲתִתֵּ֣ן לַסּ֣וּס גְּבוּרָ֑ה</l>
                            <l level="2">הֲתַלְבִּ֖ישׁ צַוָּאר֣וֹ רַעְמָֽה׃<verse eID="Job.39.19"/></l>
                            <l level="1"><verse osisID="Job.39.20" sID="Job.39.20" n="כ"/>הֲֽ֭תַרְעִישֶׁנּוּ כָּֽאַרְבֶּ֑ה</l>
                            <l level="2">ה֖וֹד נַחְר֣וֹ אֵימָֽה׃<verse eID="Job.39.20"/></l>
                            <l level="1"><verse osisID="Job.39.21" sID="Job.39.21" n="כא"/>יַחְפְּר֣וּ בָ֭עֵמֶק וְיָשִׂ֣ישׂ בְּכֹ֑חַ</l>
                            <l level="2">יֵ֝צֵ֗א לִקְרַאת־נָֽשֶׁק׃<verse eID="Job.39.21"/></l>
                            <l level="1"><verse osisID="Job.39.22" sID="Job.39.22" n="כב"/>יִשְׂחַ֣ק לְ֭פַחַד וְלֹ֣א יֵחָ֑ת</l>
                            <l level="2">וְלֹא־יָ֝שׁ֗וּב מִפְּנֵי־חָֽרֶב׃<verse eID="Job.39.22"/></l>
                            <l level="1"><verse osisID="Job.39.23" sID="Job.39.23" n="כג"/>עָ֭לָיו תִּרְנֶ֣ה אַשְׁפָּ֑ה</l>
                            <l level="2">לַ֖הַב חֲנִ֣ית וְכִידֽוֹן׃<verse eID="Job.39.23"/></l>
                            <l level="1"><verse osisID="Job.39.24" sID="Job.39.24" n="כד"/>בְּרַ֣עַשׁ וְ֭רֹגֶז יְגַמֶּא־אָ֑רֶץ</l>
                            <l level="2">וְלֹא־יַ֝אֲמִ֗ין כִּי־ק֥וֹל שׁוֹפָֽר׃<verse eID="Job.39.24"/></l>
                            <l level="1"><verse osisID="Job.39.25" sID="Job.39.25" n="כה"/>בְּדֵ֤י שֹׁפָ֨ר ׀ יֹ֘אמַ֤ר הֶאָ֗ח</l>
                            <l level="2">וּֽ֭מֵרָחוֹק יָרִ֣יחַ מִלְחָמָ֑ה</l>
                            <l level="3">רַ֥עַם שָׂ֝רִ֗ים וּתְרוּעָֽה׃<verse eID="Job.39.25"/></l>
                            <l level="1"><verse osisID="Job.39.26" sID="Job.39.26" n="כו"/>הֲֽ֭מִבִּינָ֣תְךָ יַאֲבֶר־נֵ֑ץ</l>
                            <l level="2">יִפְרֹ֖שׂ כְּנָפָ֣ו לְתֵימָֽן׃<verse eID="Job.39.26"/></l>
                            <l level="1"><verse osisID="Job.39.27" sID="Job.39.27" n="כז"/>אִם־עַל־פִּ֭יךָ יַגְבִּ֣יהַּ נָ֑שֶׁר</l>
                            <l level="2">וְ֝כִ֗י יָרִ֥ים קִנּֽוֹ׃<verse eID="Job.39.27"/></l>
                            <l level="1"><verse osisID="Job.39.28" sID="Job.39.28" n="כח"/>סֶ֣לַע יִ֭שְׁכֹּן וְיִתְלֹנָ֑ן</l>
                            <l level="2">עַ֥ל שֶׁן־סֶ֝֗לַע וּמְצוּדָֽה׃<verse eID="Job.39.28"/></l>
                            <l level="1"><verse osisID="Job.39.29" sID="Job.39.29" n="כט"/>מִשָּׁ֥ם חָֽפַר־אֹ֑כֶל</l>
                            <l level="2">לְ֝מֵרָח֗וֹק עֵינָ֥יו יַבִּֽיטוּ׃<verse eID="Job.39.29"/></l>
                            <l level="1"><verse osisID="Job.39.30" sID="Job.39.30" n="ל"/>וְאֶפְרֹחָ֥ו יְעַלְעוּ־דָ֑ם</l>
                            <l level="2">וּבַאֲשֶׁ֥ר חֲ֝לָלִ֗ים שָׁ֣ם הֽוּא׃<verse eID="Job.39.30"/></l>
                        </lg>
                    </p>
                    <chapter eID="Job.39"/>
                    <chapter osisID="Job.40" sID="Job.40" n="מ"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.40.1" sID="Job.40.1" n="א"/>וַיַּ֖עַן יְהֹוָ֥ה אֶת־אִיּ֗וֹב וַיֹּאמַֽר׃<verse eID="Job.40.1"/></l>
                            <l level="1"><verse osisID="Job.40.2" sID="Job.40.2" n="ב"/>הֲ֭רֹב עִם־שַׁדַּ֣י יִסּ֑וֹר</l>
                            <l level="2">מוֹכִ֖יחַ אֱל֣וֹהַּ יַעֲנֶֽנָּה׃<verse eID="Job.40.2"/></l>
                        </lg>
                        <lg>
                            <l level="3"><verse osisID="Job.40.3" sID="Job.40.3" n="ג"/>וַיַּ֖עַן אִיּ֥וֹב אֶת־יְהֹוָ֗ה וַיֹּאמַֽר׃<verse eID="Job.40.3"/></l>
                            <l level="1"><verse osisID="Job.40.4" sID="Job.40.4" n="ד"/>הֵ֣ן קַ֭לֹּתִי מָ֣ה אֲשִׁיבֶ֑ךָּ</l>
                            <l level="2">יָ֝דִ֗י שַׂ֣מְתִּי לְמוֹ־פִֽי׃<verse eID="Job.40.4"/></l>
                            <l level="1"><verse osisID="Job.40.5" sID="Job.40.5" n="ה"/>אַחַ֣ת דִּ֭בַּרְתִּי וְלֹ֣א אֶעֱנֶ֑ה</l>
                            <l level="2">וּ֝שְׁתַּ֗יִם וְלֹ֣א אוֹסִֽיף׃<verse eID="Job.40.5"/></l>
                        </lg>
                        <lg>
                            <l level="1"><verse osisID="Job.40.6" sID="Job.40.6" n="ו"/>וַיַּעַן־יְהֹוָ֣ה אֶת־אִ֭יּוֹב <seg type="x-ketiv">מנסערה</seg> מִ֥ן <seg type="x-paseq">׀</seg> סְעָרָ֗ה</l>
                            <l level="2">וַיֹּאמַֽר׃<verse eID="Job.40.6"/></l>
                            <l level="1"><verse osisID="Job.40.7" sID="Job.40.7" n="ז"/>אֱזׇר־נָ֣א כְגֶ֣בֶר חֲלָצֶ֑יךָ</l>
                            <l level="2">אֶ֝שְׁאָלְךָ֗ וְהוֹדִיעֵֽנִי׃<verse eID="Job.40.7"/></l>
                            <l level="1"><verse osisID="Job.40.8" sID="Job.40.8" n="ח"/>הַ֭אַף תָּפֵ֣ר מִשְׁפָּטִ֑י</l>
                            <l level="2">תַּ֝רְשִׁיעֵ֗נִי לְמַ֣עַן תִּצְדָּֽק׃<verse eID="Job.40.8"/></l>
                            <l level="1"><verse osisID="Job.40.9" sID="Job.40.9" n="ט"/>וְאִם־זְר֖וֹעַ כָּאֵ֥ל <seg type="x-paseq">׀</seg> לָ֑ךְ</l>
                            <l level="2">וּ֝בְק֗וֹל כָּמֹ֥הוּ תַרְעֵֽם׃<verse eID="Job.40.9"/></l>
                            <l level="1"><verse osisID="Job.40.10" sID="Job.40.10" n="י"/>עֲדֵ֥ה נָ֣א גָא֣וֹן וָגֹ֑בַהּ</l>
                            <l level="2">וְה֖וֹד וְהָדָ֣ר תִּלְבָּֽשׁ׃<verse eID="Job.40.10"/></l>
                            <l level="1"><verse osisID="Job.40.11" sID="Job.40.11" n="יא"/>הָ֭פֵץ עֶבְר֣וֹת אַפֶּ֑ךָ</l>
                            <l level="2">וּרְאֵ֥ה כׇל־גֵּ֝אֶ֗ה וְהַשְׁפִּילֵֽהוּ׃<verse eID="Job.40.11"/></l>
                            <l level="1"><verse osisID="Job.40.12" sID="Job.40.12" n="יב"/>רְאֵ֣ה כׇל־גֵּ֭אֶה הַכְנִיעֵ֑הוּ</l>
                            <l level="2">וַהֲדֹ֖ךְ רְשָׁעִ֣ים תַּחְתָּֽם׃<verse eID="Job.40.12"/></l>
                            <l level="1"><verse osisID="Job.40.13" sID="Job.40.13" n="יג"/>טׇמְנֵ֣ם בֶּעָפָ֣ר יָ֑חַד</l>
                            <l level="2">פְּ֝נֵיהֶ֗ם חֲבֹ֣שׁ בַּטָּמֽוּן׃<verse eID="Job.40.13"/></l>
                            <l level="1"><verse osisID="Job.40.14" sID="Job.40.14" n="יד"/>וְגַם־אֲנִ֥י אוֹדֶ֑ךָּ</l>
                            <l level="2">כִּֽי־תוֹשִׁ֖עַ לְךָ֣ יְמִינֶֽךָ׃<verse eID="Job.40.14"/></l>
                            <l level="1"><verse osisID="Job.40.15" sID="Job.40.15" n="טו"/>הִנֵּה־נָ֣א בְ֭הֵמוֹת אֲשֶׁר־עָשִׂ֣יתִי עִמָּ֑ךְ</l>
                            <l level="2">חָ֝צִ֗יר כַּבָּקָ֥ר יֹאכֵֽל׃<verse eID="Job.40.15"/></l>
                            <l level="1"><verse osisID="Job.40.16" sID="Job.40.16" n="טז"/>הִנֵּה־נָ֣א כֹח֣וֹ בְמׇתְנָ֑יו</l>
                            <l level="2">וְ֝אוֹנ֗וֹ בִּשְׁרִירֵ֥י בִטְנֽוֹ׃<verse eID="Job.40.16"/></l>
                            <l level="1"><verse osisID="Job.40.17" sID="Job.40.17" n="יז"/>יַחְפֹּ֣ץ זְנָב֣וֹ כְמוֹ־אָ֑רֶז</l>
                            <l level="2">גִּידֵ֖י פַחֲדָ֣ו יְשֹׂרָֽגוּ׃<verse eID="Job.40.17"/></l>
                            <l level="1"><verse osisID="Job.40.18" sID="Job.40.18" n="יח"/>עֲ֭צָמָיו אֲפִיקֵ֣י נְחֻשָׁ֑ה</l>
                            <l level="2">גְּ֝רָמָ֗יו כִּמְטִ֥יל בַּרְזֶֽל׃<verse eID="Job.40.18"/></l>
                            <l level="1"><verse osisID="Job.40.19" sID="Job.40.19" n="יט"/>ה֭וּא רֵאשִׁ֣ית דַּרְכֵי־אֵ֑ל</l>
                            <l level="2">הָ֝עֹשׂ֗וֹ יַגֵּ֥שׁ חַרְבּֽוֹ׃<verse eID="Job.40.19"/></l>
                            <l level="1"><verse osisID="Job.40.20" sID="Job.40.20" n="כ"/>כִּי־ב֭וּל הָרִ֣ים יִשְׂאוּ־ל֑וֹ</l>
                            <l level="2">וְֽכׇל־חַיַּ֥ת הַ֝שָּׂדֶ֗ה יְשַׂחֲקוּ־שָֽׁם׃<verse eID="Job.40.20"/></l>
                            <l level="1"><verse osisID="Job.40.21" sID="Job.40.21" n="כא"/>תַּֽחַת־צֶאֱלִ֥ים יִשְׁכָּ֑ב</l>
                            <l level="2">בְּסֵ֖תֶר קָנֶ֣ה וּבִצָּֽה׃<verse eID="Job.40.21"/></l>
                            <l level="1"><verse osisID="Job.40.22" sID="Job.40.22" n="כב"/>יְסֻכֻּ֣הוּ צֶאֱלִ֣ים צִֽלְל֑וֹ</l>
                            <l level="2">יְ֝סֻבּ֗וּהוּ עַרְבֵי־נָֽחַל׃<verse eID="Job.40.22"/></l>
                            <l level="1"><verse osisID="Job.40.23" sID="Job.40.23" n="כג"/>הֵ֤ן יַעֲשֹׁ֣ק נָ֭הָר לֹ֣א יַחְפּ֑וֹז</l>
                            <l level="2">יִבְטַ֓ח ׀ כִּֽי־יָגִ֖יחַ יַרְדֵּ֣ן אֶל־פִּֽיהוּ׃<verse eID="Job.40.23"/></l>
                            <l level="1"><verse osisID="Job.40.24" sID="Job.40.24" n="כד"/>בְּעֵינָ֥יו יִקָּחֶ֑נּוּ</l>
                            <l level="2">בְּ֝מוֹקְשִׁ֗ים יִנְקׇב־אָֽף׃<verse eID="Job.40.24"/></l>
                            <l level="1"><verse osisID="Job.40.25" sID="Job.40.25" n="כה"/>תִּמְשֹׁ֣ךְ לִוְיָתָ֣ן בְּחַכָּ֑ה</l>
                            <l level="2">וּ֝בְחֶ֗בֶל תַּשְׁקִ֥יעַ לְשֹׁנֽוֹ׃<verse eID="Job.40.25"/></l>
                            <l level="1"><verse osisID="Job.40.26" sID="Job.40.26" n="כו"/>הֲתָשִׂ֣ים אַגְמֹ֣ן בְּאַפּ֑וֹ</l>
                            <l level="2">וּ֝בְח֗וֹחַ תִּקֹּ֥ב לֶחֱיֽוֹ׃<verse eID="Job.40.26"/></l>
                            <l level="1"><verse osisID="Job.40.27" sID="Job.40.27" n="כז"/>הֲיַרְבֶּ֣ה אֵ֭לֶיךָ תַּחֲנוּנִ֑ים</l>
                            <l level="2">אִם־יְדַבֵּ֖ר אֵלֶ֣יךָ רַכּֽוֹת׃<verse eID="Job.40.27"/></l>
                            <l level="1"><verse osisID="Job.40.28" sID="Job.40.28" n="כח"/>הֲיִכְרֹ֣ת בְּרִ֣ית עִמָּ֑ךְ</l>
                            <l level="2">תִּ֝קָּחֶ֗נּוּ לְעֶ֣בֶד עוֹלָֽם׃<verse eID="Job.40.28"/></l>
                            <l level="1"><verse osisID="Job.40.29" sID="Job.40.29" n="כט"/>הַֽתְשַׂחֶק־בּ֭וֹ כַּצִּפּ֑וֹר</l>
                            <l level="2">וְ֝תִקְשְׁרֶ֗נּוּ לְנַעֲרוֹתֶֽיךָ׃<verse eID="Job.40.29"/></l>
                            <l level="1"><verse osisID="Job.40.30" sID="Job.40.30" n="ל"/>יִכְר֣וּ עָ֭לָיו חַבָּרִ֑ים</l>
                            <l level="2">יֶ֝חֱצ֗וּהוּ בֵּ֣ין כְּֽנַעֲנִֽים׃<verse eID="Job.40.30"/></l>
                            <l level="1"><verse osisID="Job.40.31" sID="Job.40.31" n="לא"/>הַֽתְמַלֵּ֣א בְשֻׂכּ֣וֹת עוֹר֑וֹ</l>
                            <l level="2">וּבְצִלְצַ֖ל דָּגִ֣ים רֹאשֽׁוֹ׃<verse eID="Job.40.31"/></l>
                            <l level="1"><verse osisID="Job.40.32" sID="Job.40.32" n="לב"/>שִׂים־עָלָ֥יו כַּפֶּ֑ךָ</l>
                            <l level="2">זְכֹ֥ר מִ֝לְחָמָ֗ה אַל־תּוֹסַֽף׃<verse eID="Job.40.32"/></l>
                        </lg>
                    </p>
                    <chapter eID="Job.40"/>
                    <chapter osisID="Job.41" sID="Job.41" n="מא"/>
                    <p>
                        <lb/>
                        <lg>
                            <l level="1"><verse osisID="Job.41.1" sID="Job.41.1" n="א"/> הֵן־תֹּחַלְתּ֥וֹ נִכְזָ֑בָה</l>
                            <l level="2">הֲגַ֖ם אֶל־מַרְאָ֣יו יֻטָֽל׃<verse eID="Job.41.1"/></l>
                            <l level="1"><verse osisID="Job.41.2" sID="Job.41.2" n="ב"/> לֹֽא־אַ֭כְזָר כִּ֣י יְעוּרֶ֑נּוּ</l>
                            <l level="2">וּמִ֥י ה֝֗וּא לְפָנַ֥י יִתְיַצָּֽב׃<verse eID="Job.41.2"/></l>
                            <l level="1"><verse osisID="Job.41.3" sID="Job.41.3" n="ג"/> מִ֣י הִ֭קְדִּימַנִי וַאֲשַׁלֵּ֑ם</l>
                            <l level="2">תַּ֖חַת כׇּל־הַשָּׁמַ֣יִם לִי־הֽוּא׃<verse eID="Job.41.3"/></l>
                            <l level="1"><verse osisID="Job.41.4" sID="Job.41.4" n="ד"/><seg type="x-ketiv">לא</seg> לוֹ־אַחֲרִ֥ישׁ בַּדָּ֑יו</l>
                            <l level="2">וּדְבַר־גְּ֝בוּר֗וֹת וְחִ֣ין עֶרְכּֽוֹ׃<verse eID="Job.41.4"/></l>
                            <l level="1"><verse osisID="Job.41.5" sID="Job.41.5" n="ה"/> מִֽי־גִ֭לָּה פְּנֵ֣י לְבוּשׁ֑וֹ</l>
                            <l level="2">בְּכֶ֥פֶל רִ֝סְנ֗וֹ מִ֣י יָבֽוֹא׃<verse eID="Job.41.5"/></l>
                            <l level="1"><verse osisID="Job.41.6" sID="Job.41.6" n="ו"/> דַּלְתֵ֣י פָ֭נָיו מִ֣י פִתֵּ֑חַ</l>
                            <l level="2">סְבִיב֖וֹת שִׁנָּ֣יו אֵימָֽה׃<verse eID="Job.41.6"/></l>
                            <l level="1"><verse osisID="Job.41.7" sID="Job.41.7" n="ז"/> גַּ֭אֲוָה אֲפִיקֵ֣י מָגִנִּ֑ים</l>
                            <l level="2">סָ֝ג֗וּר חוֹתָ֥ם צָֽר׃<verse eID="Job.41.7"/></l>
                            <l level="1"><verse osisID="Job.41.8" sID="Job.41.8" n="ח"/> אֶחָ֣ד בְּאֶחָ֣ד יִגַּ֑שׁוּ</l>
                            <l level="2">וְ֝ר֗וּחַ לֹא־יָבֹ֥א בֵינֵיהֶֽם׃<verse eID="Job.41.8"/></l>
                            <l level="1"><verse osisID="Job.41.9" sID="Job.41.9" n="ט"/> אִישׁ־בְּאָחִ֥יהוּ יְדֻבָּ֑קוּ</l>
                            <l level="2">יִ֝תְלַכְּד֗וּ וְלֹ֣א יִתְפָּרָֽדוּ׃<verse eID="Job.41.9"/></l>
                            <l level="1"><verse osisID="Job.41.10" sID="Job.41.10" n="י"/> עֲ֭טִישֹׁתָיו תָּ֣הֶל א֑וֹר</l>
                            <l level="2">וְ֝עֵינָ֗יו כְּעַפְעַפֵּי־שָֽׁחַר׃<verse eID="Job.41.10"/></l>
                            <l level="1"><verse osisID="Job.41.11" sID="Job.41.11" n="יא"/> מִ֭פִּיו לַפִּידִ֣ים יַהֲלֹ֑כוּ</l>
                            <l level="2">כִּיד֥וֹדֵי אֵ֝֗שׁ יִתְמַלָּֽטוּ׃<verse eID="Job.41.11"/></l>
                            <l level="1"><verse osisID="Job.41.12" sID="Job.41.12" n="יב"/> מִ֭נְּחִירָיו יֵצֵ֣א עָשָׁ֑ן</l>
                            <l level="2">כְּד֖וּד נָפ֣וּחַ וְאַגְמֹֽן׃<verse eID="Job.41.12"/></l>
                            <l level="1"><verse osisID="Job.41.13" sID="Job.41.13" n="יג"/> נַ֭פְשׁוֹ גֶּחָלִ֣ים תְּלַהֵ֑ט</l>
                            <l level="2">וְ֝לַ֗הַב מִפִּ֥יו יֵצֵֽא׃<verse eID="Job.41.13"/></l>
                            <l level="1"><verse osisID="Job.41.14" sID="Job.41.14" n="יד"/> בְּֽ֭צַוָּארוֹ יָלִ֣ין עֹ֑ז</l>
                            <l level="2">וּ֝לְפָנָ֗יו תָּד֥וּץ דְּאָבָֽה׃<verse eID="Job.41.14"/></l>
                            <l level="1"><verse osisID="Job.41.15" sID="Job.41.15" n="טו"/> מַפְּלֵ֣י בְשָׂר֣וֹ דָבֵ֑קוּ</l>
                            <l level="2">יָצ֥וּק עָ֝לָ֗יו בַּל־יִמּֽוֹט׃<verse eID="Job.41.15"/></l>
                            <l level="1"><verse osisID="Job.41.16" sID="Job.41.16" n="טז"/> לִ֭בּוֹ יָצ֣וּק כְּמוֹ־אָ֑בֶן</l>
                            <l level="2">וְ֝יָצ֗וּק כְּפֶ֣לַח תַּחְתִּֽית׃<verse eID="Job.41.16"/></l>
                            <l level="1"><verse osisID="Job.41.17" sID="Job.41.17" n="יז"/> מִ֭שֵּׂתוֹ יָג֣וּרוּ אֵלִ֑ים</l>
                            <l level="2">מִ֝שְּׁבָרִ֗ים יִתְחַטָּֽאוּ׃<verse eID="Job.41.17"/></l>
                            <l level="1"><verse osisID="Job.41.18" sID="Job.41.18" n="יח"/> מַשִּׂיגֵ֣הוּ חֶ֭רֶב בְּלִ֣י תָק֑וּם</l>
                            <l level="2">חֲנִ֖ית מַסָּ֣ע וְשִׁרְיָֽה׃<verse eID="Job.41.18"/></l>
                            <l level="1"><verse osisID="Job.41.19" sID="Job.41.19" n="יט"/> יַחְשֹׁ֣ב לְתֶ֣בֶן בַּרְזֶ֑ל</l>
                            <l level="2">לְעֵ֖ץ רִקָּב֣וֹן נְחוּשָֽׁה׃<verse eID="Job.41.19"/></l>
                            <l level="1"><verse osisID="Job.41.20" sID="Job.41.20" n="כ"/> לֹא־יַבְרִיחֶ֥נּוּ בֶן־קָ֑שֶׁת</l>
                            <l level="2">לְ֝קַ֗שׁ נֶהְפְּכוּ־ל֥וֹ אַבְנֵי־קָֽלַע׃<verse eID="Job.41.20"/></l>
                            <l level="1"><verse osisID="Job.41.21" sID="Job.41.21" n="כא"/> כְּ֭קַשׁ נֶחְשְׁב֣וּ תוֹתָ֑ח</l>
                            <l level="2">וְ֝יִשְׂחַ֗ק לְרַ֣עַשׁ כִּידֽוֹן׃<verse eID="Job.41.21"/></l>
                            <l level="1"><verse osisID="Job.41.22" sID="Job.41.22" n="כב"/> תַּ֭חְתָּיו חַדּ֣וּדֵי חָ֑רֶשׂ</l>
                            <l level="2">יִרְפַּ֖ד חָר֣וּץ עֲלֵי־טִֽיט׃<verse eID="Job.41.22"/></l>
                            <l level="1"><verse osisID="Job.41.23" sID="Job.41.23" n="כג"/> יַרְתִּ֣יחַ כַּסִּ֣יר מְצוּלָ֑ה</l>
                            <l level="2">יָ֝֗ם יָשִׂ֥ים כַּמֶּרְקָחָֽה׃<verse eID="Job.41.23"/></l>
                            <l level="1"><verse osisID="Job.41.24" sID="Job.41.24" n="כד"/> אַ֭חֲרָיו יָאִ֣יר נָתִ֑יב</l>
                            <l level="2">יַחְשֹׁ֖ב תְּה֣וֹם לְשֵׂיבָֽה׃<verse eID="Job.41.24"/></l>
                            <l level="1"><verse osisID="Job.41.25" sID="Job.41.25" n="כה"/> אֵֽין־עַל־עָפָ֥ר מׇשְׁל֑וֹ</l>
                            <l level="2">הֶ֝עָשׂ֗וּ לִבְלִי־חָֽת׃<verse eID="Job.41.25"/></l>
                            <l level="1"><verse osisID="Job.41.26" sID="Job.41.26" n="כו"/> אֵֽת־כׇּל־גָּבֹ֥הַּ יִרְאֶ֑ה</l>
                            <l level="2">ה֝֗וּא מֶ֣לֶךְ עַל־כׇּל־בְּנֵי־שָֽׁחַץ׃<verse eID="Job.41.26"/></l>
                        </lg>
                    </p>
                    <chapter eID="Job.41"/>
                    <chapter osisID="Job.42" sID="Job.42" n="מב"/>
                    <p>
                        <lb/>
                        <lb/>
                        <lg>
                            <l level="3"><verse osisID="Job.42.1" sID="Job.42.1" n="א"/> וַיַּ֖עַן אִיּ֥וֹב אֶת־יְהֹוָ֗ה וַיֹּאמַֽר׃<verse eID="Job.42.1"/></l>
                            <l level="1"><verse osisID="Job.42.2" sID="Job.42.2" n="ב"/><seg type="x-ketiv">ידעת</seg> יָ֭דַעְתִּי כִּי־כֹ֣ל תּוּכָ֑ל</l>
                            <l level="2">וְלֹֽא־יִבָּצֵ֖ר מִמְּךָ֣ מְזִמָּֽה׃<verse eID="Job.42.2"/></l>
                            <l level="1"><verse osisID="Job.42.3" sID="Job.42.3" n="ג"/> מִ֤י זֶ֨ה ׀ מַעְלִ֥ים עֵצָ֗ה בְּֽלִ֫י דָ֥עַת</l>
                            <l level="2">לָכֵ֣ן הִ֭גַּדְתִּי וְלֹ֣א אָבִ֑ין</l>
                            <l level="3">נִפְלָא֥וֹת מִ֝מֶּ֗נִּי וְלֹ֣א אֵדָֽע׃<verse eID="Job.42.3"/></l>
                            <l level="1"><verse osisID="Job.42.4" sID="Job.42.4" n="ד"/> שְֽׁמַֽע־נָ֭א וְאָנֹכִ֣י אֲדַבֵּ֑ר</l>
                            <l level="2">אֶ֝שְׁאָלְךָ֗ וְהוֹדִיעֵֽנִי׃<verse eID="Job.42.4"/></l>
                            <l level="1"><verse osisID="Job.42.5" sID="Job.42.5" n="ה"/> לְשֵֽׁמַע־אֹ֥זֶן שְׁמַעְתִּ֑יךָ</l>
                            <l level="2">וְ֝עַתָּ֗ה עֵינִ֥י רָאָֽתְךָ׃<verse eID="Job.42.5"/></l>
                            <l level="1"><verse osisID="Job.42.6" sID="Job.42.6" n="ו"/> עַל־כֵּ֭ן אֶמְאַ֣ס וְנִחַ֑מְתִּי</l>
                            <l level="2">עַל־עָפָ֥ר וָאֵֽפֶר׃<verse eID="Job.42.6"/></l>
                        </lg>
                        <lb/>
                        <lb/>
                        <verse osisID="Job.42.7" sID="Job.42.7" n="ז"/>וַיְהִ֗י אַחַ֨ר דִּבֶּ֧ר יְהֹוָ֛ה אֶת־הַדְּבָרִ֥ים הָאֵ֖לֶּה אֶל־אִיּ֑וֹב וַיֹּ֨אמֶר יְהֹוָ֜ה אֶל־אֱלִיפַ֣ז הַתֵּימָנִ֗י חָרָ֨ה אַפִּ֤י בְךָ֙ וּבִשְׁנֵ֣י רֵעֶ֔יךָ כִּ֠י לֹ֣א דִבַּרְתֶּ֥ם אֵלַ֛י נְכוֹנָ֖ה כְּעַבְדִּ֥י אִיּֽוֹב׃<verse eID="Job.42.7"/>
                        <lb/>
                        <verse osisID="Job.42.8" sID="Job.42.8" n="ח"/>וְעַתָּ֡ה קְחוּ־לָכֶ֣ם שִׁבְעָֽה־פָרִים֩ וְשִׁבְעָ֨ה אֵילִ֜ים וּלְכ֣וּ ׀ אֶל־עַבְדִּ֣י אִיּ֗וֹב וְהַעֲלִיתֶ֤ם עוֹלָה֙ בַּעַדְכֶ֔ם וְאִיּ֣וֹב עַבְדִּ֔י יִתְפַּלֵּ֖ל עֲלֵיכֶ֑ם כִּ֧י אִם־פָּנָ֣יו אֶשָּׂ֗א לְבִלְתִּ֞י עֲשׂ֤וֹת עִמָּכֶם֙ נְבָלָ֔ה כִּ֠י לֹ֣א דִבַּרְתֶּ֥ם אֵלַ֛י נְכוֹנָ֖ה כְּעַבְדִּ֥י אִיּֽוֹב׃<verse eID="Job.42.8"/>
                        <verse osisID="Job.42.9" sID="Job.42.9" n="ט"/>וַיֵּלְכוּ֩ אֱלִיפַ֨ז הַתֵּימָנִ֜י וּבִלְדַּ֣ד הַשּׁוּחִ֗י צֹפַר֙ הַנַּ֣עֲמָתִ֔י וַיַּעֲשׂ֔וּ כַּאֲשֶׁ֛ר דִּבֶּ֥ר אֲלֵיהֶ֖ם יְהֹוָ֑ה וַיִּשָּׂ֥א יְהֹוָ֖ה אֶת־פְּנֵ֥י אִיּֽוֹב׃<verse eID="Job.42.9"/>
                        <verse osisID="Job.42.10" sID="Job.42.10" n="י"/>וַיהֹוָ֗ה שָׁ֚ב אֶת־שְׁב֣וּת <seg type="x-ketiv">שבית</seg> אִיּ֔וֹב בְּהִֽתְפַּֽלְל֖וֹ בְּעַ֣ד רֵעֵ֑הוּ וַ֧יֹּסֶף יְהֹוָ֛ה אֶת־כׇּל־אֲשֶׁ֥ר לְאִיּ֖וֹב לְמִשְׁנֶֽה׃<verse eID="Job.42.10"/>
                        <verse osisID="Job.42.11" sID="Job.42.11" n="יא"/>וַיָּבֹ֣אוּ אֵ֠לָ֠יו כׇּל־אֶחָ֨יו וְכׇל־אַחְיֹתָ֜יו וְכׇל־יֹדְעָ֣יו לְפָנִ֗ים וַיֹּאכְל֨וּ עִמּ֣וֹ לֶחֶם֮ בְּבֵיתוֹ֒ וַיָּנֻ֤דוּ לוֹ֙ וַיְנַחֲמ֣וּ אֹת֔וֹ עַ֚ל כׇּל־הָ֣רָעָ֔ה אֲשֶׁר־הֵבִ֥יא יְהֹוָ֖ה עָלָ֑יו וַיִּתְּנוּ־ל֗וֹ אִ֚ישׁ קְשִׂיטָ֣ה אֶחָ֔ת וְאִ֕ישׁ נֶ֥זֶם זָהָ֖ב אֶחָֽד׃<verse eID="Job.42.11"/>
                        <verse osisID="Job.42.12" sID="Job.42.12" n="יב"/>וַיהֹוָ֗ה בֵּרַ֛ךְ אֶת־אַחֲרִ֥ית אִיּ֖וֹב מֵרֵֽאשִׁת֑וֹ וַֽיְהִי־ל֡וֹ אַרְבָּעָה֩ עָשָׂ֨ר אֶ֜לֶף צֹ֗אן וְשֵׁ֤שֶׁת אֲלָפִים֙ גְּמַלִּ֔ים וְאֶלֶף־צֶ֥מֶד בָּקָ֖ר וְאֶ֥לֶף אֲתוֹנֽוֹת׃<verse eID="Job.42.12"/>
                        <verse osisID="Job.42.13" sID="Job.42.13" n="יג"/>וַֽיְהִי־ל֛וֹ שִׁבְעָ֥נָה בָנִ֖ים וְשָׁל֥וֹשׁ בָּנֽוֹת׃<verse eID="Job.42.13"/>
                        <verse osisID="Job.42.14" sID="Job.42.14" n="יד"/>וַיִּקְרָ֤א שֵׁם־הָאַחַת֙ יְמִימָ֔ה וְשֵׁ֥ם הַשֵּׁנִ֖ית קְצִיעָ֑ה וְשֵׁ֥ם הַשְּׁלִישִׁ֖ית קֶ֥רֶן הַפּֽוּךְ׃<verse eID="Job.42.14"/>
                        <verse osisID="Job.42.15" sID="Job.42.15" n="טו"/>וְלֹ֨א נִמְצָ֜א נָשִׁ֥ים יָפ֛וֹת כִּבְנ֥וֹת אִיּ֖וֹב בְּכׇל־הָאָ֑רֶץ וַיִּתֵּ֨ן לָהֶ֧ם אֲבִיהֶ֛ם נַחֲלָ֖ה בְּת֥וֹךְ אֲחֵיהֶֽם׃<verse eID="Job.42.15"/>
                        <verse osisID="Job.42.16" sID="Job.42.16" n="טז"/>וַיְחִ֤י אִיּוֹב֙ אַחֲרֵי־זֹ֔את מֵאָ֥ה וְאַרְבָּעִ֖ים שָׁנָ֑ה <seg type="x-ketiv">וירא</seg> וַיִּרְאֶ֗ה אֶת־בָּנָיו֙ וְאֶת־בְּנֵ֣י בָנָ֔יו אַרְבָּעָ֖ה דֹּרֽוֹת׃<verse eID="Job.42.16"/>
                        <verse osisID="Job.42.17" sID="Job.42.17" n="יז"/>וַיָּ֣מׇת אִיּ֔וֹב זָקֵ֖ן וּשְׂבַ֥ע יָמִֽים׃<verse eID="Job.42.17"/>
                    </p>
                    <chapter eID="Job.42"/>
                </div></books>