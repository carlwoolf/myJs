<?xml version="1.0" encoding="utf-8"?><books
>
<div
 type="book" osisID="Ps">
                    <title>תהלים</title>
                    <div type="section" scope="Ps.1-Ps.41">
                        <title>ספר ראשון</title>
                        <chapter osisID="Ps.1" sID="Ps.1" n="א"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.1.1" sID="Ps.1.1" n="א"/> אַ֥שְֽׁרֵי הָאִ֗ישׁ</l>
                                <l level="2">אֲשֶׁ֤ר ׀ לֹ֥א הָלַךְ֮ בַּעֲצַ֢ת רְשָׁ֫עִ֥ים</l>
                                <l level="1">וּבְדֶ֣רֶךְ חַ֭טָּאִים לֹ֥א עָמָ֑ד</l>
                                <l level="2">וּבְמוֹשַׁ֥ב לֵ֝צִ֗ים לֹ֣א יָשָֽׁב׃<verse eID="Ps.1.1"/></l>
                                <l level="1"><verse osisID="Ps.1.2" sID="Ps.1.2" n="ב"/> כִּ֤י אִ֥ם בְּתוֹרַ֥ת יְהֹוָ֗ה חֶ֫פְצ֥וֹ</l>
                                <l level="2">וּֽבְתוֹרָת֥וֹ יֶהְגֶּ֗ה יוֹמָ֥ם וָלָֽיְלָה׃<verse eID="Ps.1.2"/></l>
                                <l level="1"><verse osisID="Ps.1.3" sID="Ps.1.3" n="ג"/> וְֽהָיָ֗ה כְּעֵץ֮ שָׁת֢וּל עַֽל־פַּלְגֵ֫י מָ֥יִם</l>
                                <l level="2">אֲשֶׁ֤ר פִּרְי֨וֹ ׀ יִתֵּ֬ן בְּעִתּ֗וֹ</l>
                                <l level="2">וְעָלֵ֥הוּ לֹֽא־יִבּ֑וֹל</l>
                                <l level="3">וְכֹ֖ל אֲשֶׁר־יַעֲשֶׂ֣ה יַצְלִֽיחַ׃<verse eID="Ps.1.3"/></l>
                                <l level="1"><verse osisID="Ps.1.4" sID="Ps.1.4" n="ד"/> לֹא־כֵ֥ן הָרְשָׁעִ֑ים</l>
                                <l level="2">כִּ֥י אִם־כַּ֝מֹּ֗ץ אֲֽשֶׁר־תִּדְּפֶ֥נּוּ רֽוּחַ׃<verse eID="Ps.1.4"/></l>
                                <l level="1"><verse osisID="Ps.1.5" sID="Ps.1.5" n="ה"/> עַל־כֵּ֤ן ׀ לֹא־יָקֻ֣מוּ רְ֭שָׁעִים בַּמִּשְׁפָּ֑ט</l>
                                <l level="2">וְ֝חַטָּאִ֗ים בַּעֲדַ֥ת צַדִּיקִֽים׃<verse eID="Ps.1.5"/></l>
                                <l level="1"><verse osisID="Ps.1.6" sID="Ps.1.6" n="ו"/> כִּֽי־יוֹדֵ֣עַ יְ֭הֹוָה דֶּ֣רֶךְ צַדִּיקִ֑ים</l>
                                <l level="2">וְדֶ֖רֶךְ רְשָׁעִ֣ים תֹּאבֵֽד׃<verse eID="Ps.1.6"/></l>
                            </lg>
                        </p>
                        <chapter eID="Ps.1"/>
                        <chapter osisID="Ps.2" sID="Ps.2" n="ב"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.2.1" sID="Ps.2.1" n="א"/> לָ֭מָּה רָגְשׁ֣וּ גוֹיִ֑ם</l>
                                <l level="2">וּ֝לְאֻמִּ֗ים יֶהְגּוּ־רִֽיק׃<verse eID="Ps.2.1"/></l>
                                <l level="1"><verse osisID="Ps.2.2" sID="Ps.2.2" n="ב"/> יִ֥תְיַצְּב֨וּ ׀ מַלְכֵי־אֶ֗רֶץ</l>
                                <l level="2">וְרוֹזְנִ֥ים נֽוֹסְדוּ־יָ֑חַד</l>
                                <l level="3">עַל־יְ֝הֹוָ֗ה וְעַל־מְשִׁיחֽוֹ׃<verse eID="Ps.2.2"/></l>
                                <l level="1"><verse osisID="Ps.2.3" sID="Ps.2.3" n="ג"/> נְֽ֭נַתְּקָה אֶת־מֽוֹסְרוֹתֵ֑ימוֹ</l>
                                <l level="2">וְנַשְׁלִ֖יכָה מִמֶּ֣נּוּ עֲבֹתֵֽימוֹ׃<verse eID="Ps.2.3"/></l>
                                <l level="1"><verse osisID="Ps.2.4" sID="Ps.2.4" n="ד"/> יוֹשֵׁ֣ב בַּשָּׁמַ֣יִם יִשְׂחָ֑ק</l>
                                <l level="2">אֲ֝דֹנָ֗י יִלְעַג־לָֽמוֹ׃<verse eID="Ps.2.4"/></l>
                                <l level="1"><verse osisID="Ps.2.5" sID="Ps.2.5" n="ה"/> אָ֤ז יְדַבֵּ֣ר אֵלֵ֣ימוֹ בְאַפּ֑וֹ</l>
                                <l level="2">וּֽבַחֲרוֹנ֥וֹ יְבַהֲלֵֽמוֹ׃<verse eID="Ps.2.5"/></l>
                                <l level="1"><verse osisID="Ps.2.6" sID="Ps.2.6" n="ו"/> וַ֭אֲנִי נָסַ֣כְתִּי מַלְכִּ֑י</l>
                                <l level="2">עַל־צִ֝יּ֗וֹן הַר־קׇדְשִֽׁי׃<verse eID="Ps.2.6"/></l>
                                <l level="1"><verse osisID="Ps.2.7" sID="Ps.2.7" n="ז"/> אֲסַפְּרָ֗ה אֶֽ֫ל חֹ֥ק</l>
                                <l level="2">יְֽהֹוָ֗ה אָמַ֘ר אֵלַ֥י בְּנִ֥י אַ֑תָּה</l>
                                <l level="3">אֲ֝נִ֗י הַיּ֥וֹם יְלִדְתִּֽיךָ׃<verse eID="Ps.2.7"/></l>
                                <l level="1"><verse osisID="Ps.2.8" sID="Ps.2.8" n="ח"/> שְׁאַ֤ל מִמֶּ֗נִּי וְאֶתְּנָ֣ה ג֭וֹיִם נַחֲלָתֶ֑ךָ</l>
                                <l level="2">וַ֝אֲחֻזָּתְךָ֗ אַפְסֵי־אָֽרֶץ׃<verse eID="Ps.2.8"/></l>
                                <l level="1"><verse osisID="Ps.2.9" sID="Ps.2.9" n="ט"/> תְּ֭רֹעֵם בְּשֵׁ֣בֶט בַּרְזֶ֑ל</l>
                                <l level="2">כִּכְלִ֖י יוֹצֵ֣ר תְּנַפְּצֵֽם׃<verse eID="Ps.2.9"/></l>
                                <l level="1"><verse osisID="Ps.2.10" sID="Ps.2.10" n="י"/> וְ֭עַתָּה מְלָכִ֣ים הַשְׂכִּ֑ילוּ</l>
                                <l level="2">הִ֝וָּסְר֗וּ שֹׁ֣פְטֵי אָֽרֶץ׃<verse eID="Ps.2.10"/></l>
                                <l level="1"><verse osisID="Ps.2.11" sID="Ps.2.11" n="יא"/> עִבְד֣וּ אֶת־יְהֹוָ֣ה בְּיִרְאָ֑ה</l>
                                <l level="2">וְ֝גִ֗ילוּ בִּרְעָדָֽה׃<verse eID="Ps.2.11"/></l>
                                <l level="1"><verse osisID="Ps.2.12" sID="Ps.2.12" n="יב"/> נַשְּׁקוּ־בַ֡ר</l>
                                <l level="2">פֶּן־יֶאֱנַ֤ף ׀ וְתֹ֬אבְדוּ דֶ֗רֶךְ</l>
                                <l level="2">כִּֽי־יִבְעַ֣ר כִּמְעַ֣ט אַפּ֑וֹ</l>
                                <l level="3">אַ֝שְׁרֵ֗י כׇּל־ח֥וֹסֵי בֽוֹ׃<verse eID="Ps.2.12"/></l>
                            </lg>
                        </p>
                        <chapter eID="Ps.2"/>
                        <chapter osisID="Ps.3" sID="Ps.3" n="ג"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.3.1" sID="Ps.3.1" n="א"/> מִזְמ֥וֹר לְדָוִ֑ד</l>
                                <l level="2">בְּ֝בׇרְח֗וֹ מִפְּנֵ֤י ׀ אַבְשָׁל֬וֹם בְּנֽוֹ׃<verse eID="Ps.3.1"/></l>
                                <l level="1"><verse osisID="Ps.3.2" sID="Ps.3.2" n="ב"/> יְ֭הֹוָה מָה־רַבּ֣וּ צָרָ֑י</l>
                                <l level="2">רַ֝בִּ֗ים קָמִ֥ים עָלָֽי׃<verse eID="Ps.3.2"/></l>
                                <l level="1"><verse osisID="Ps.3.3" sID="Ps.3.3" n="ג"/> רַבִּים֮ אֹמְרִ֢ים לְנַ֫פְשִׁ֥י</l>
                                <l level="2">אֵ֤ין יְֽשׁוּעָ֓תָה לּ֬וֹ בֵאלֹהִ֬ים סֶֽלָה׃<verse eID="Ps.3.3"/></l>
                                <l level="1"><verse osisID="Ps.3.4" sID="Ps.3.4" n="ד"/> וְאַתָּ֣ה יְ֭הֹוָה מָגֵ֣ן בַּעֲדִ֑י</l>
                                <l level="2">כְּ֝בוֹדִ֗י וּמֵרִ֥ים רֹאשִֽׁי׃<verse eID="Ps.3.4"/></l>
                                <l level="1"><verse osisID="Ps.3.5" sID="Ps.3.5" n="ה"/> ק֭וֹלִי אֶל־יְהֹוָ֣ה אֶקְרָ֑א</l>
                                <l level="2">וַיַּעֲנֵ֨נִי מֵהַ֖ר קׇדְשׁ֣וֹ סֶֽלָה׃<verse eID="Ps.3.5"/></l>
                                <l level="1"><verse osisID="Ps.3.6" sID="Ps.3.6" n="ו"/> אֲנִ֥י שָׁכַ֗בְתִּי וָאִ֫ישָׁ֥נָה</l>
                                <l level="2">הֱקִיצ֑וֹתִי כִּ֖י יְהֹוָ֣ה יִסְמְכֵֽנִי׃<verse eID="Ps.3.6"/></l>
                                <l level="1"><verse osisID="Ps.3.7" sID="Ps.3.7" n="ז"/> לֹֽא־אִ֭ירָא מֵרִבְב֥וֹת עָ֑ם</l>
                                <l level="2">אֲשֶׁ֥ר סָ֝בִ֗יב שָׁ֣תוּ עָלָֽי׃<verse eID="Ps.3.7"/></l>
                                <l level="1"><verse osisID="Ps.3.8" sID="Ps.3.8" n="ח"/> ק֘וּמָ֤ה יְהֹוָ֨ה ׀ הוֹשִׁ֘יעֵ֤נִי אֱלֹהַ֗י</l>
                                <l level="2">כִּֽי־הִכִּ֣יתָ אֶת־כׇּל־אֹיְבַ֣י לֶ֑חִי</l>
                                <l level="3">שִׁנֵּ֖י רְשָׁעִ֣ים שִׁבַּֽרְתָּ׃<verse eID="Ps.3.8"/></l>
                                <l level="1"><verse osisID="Ps.3.9" sID="Ps.3.9" n="ט"/> לַֽיהֹוָ֥ה הַיְשׁוּעָ֑ה</l>
                                <l level="2">עַֽל־עַמְּךָ֖ בִרְכָתֶ֣ךָ סֶּֽלָה׃<verse eID="Ps.3.9"/></l>
                            </lg>
                        </p>
                        <chapter eID="Ps.3"/>
                        <chapter osisID="Ps.4" sID="Ps.4" n="ד"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.4.1" sID="Ps.4.1" n="א"/> לַמְנַצֵּ֥חַ בִּנְגִינ֗וֹת מִזְמ֥וֹר לְדָוִֽד׃<verse eID="Ps.4.1"/></l>
                                <l level="1"><verse osisID="Ps.4.2" sID="Ps.4.2" n="ב"/> בְּקׇרְאִ֡י עֲנֵ֤נִי ׀ אֱלֹ֘הֵ֤י צִדְקִ֗י</l>
                                <l level="2">בַּ֭צָּר הִרְחַ֣בְתָּ לִּ֑י</l>
                                <l level="3">חָ֝נֵּ֗נִי וּשְׁמַ֥ע תְּפִלָּתִֽי׃<verse eID="Ps.4.2"/></l>
                                <l level="1"><verse osisID="Ps.4.3" sID="Ps.4.3" n="ג"/> בְּנֵ֥י אִ֡ישׁ</l>
                                <l level="2">עַד־מֶ֬ה כְבוֹדִ֣י לִ֭כְלִמָּה</l>
                                <l level="3">תֶּאֱהָב֣וּן רִ֑יק</l>
                                <l level="3">תְּבַקְשׁ֖וּ כָזָ֣ב סֶֽלָה׃<verse eID="Ps.4.3"/></l>
                                <l level="1"><verse osisID="Ps.4.4" sID="Ps.4.4" n="ד"/> וּדְע֗וּ כִּֽי־הִפְלָ֣ה יְ֭הֹוָה חָסִ֣יד ל֑וֹ</l>
                                <l level="2">יְהֹוָ֥ה יִ֝שְׁמַ֗ע בְּקׇרְאִ֥י אֵלָֽיו׃<verse eID="Ps.4.4"/></l>
                                <l level="1"><verse osisID="Ps.4.5" sID="Ps.4.5" n="ה"/> רִגְז֗וּ וְֽאַל־תֶּ֫חֱטָ֥אוּ</l>
                                <l level="2">אִמְר֣וּ בִ֭לְבַבְכֶם עַֽל־מִשְׁכַּבְכֶ֗ם</l>
                                <l level="2">וְדֹ֣מּוּ סֶֽלָה׃<verse eID="Ps.4.5"/></l>
                                <l level="1"><verse osisID="Ps.4.6" sID="Ps.4.6" n="ו"/> זִבְח֥וּ זִבְחֵי־צֶ֑דֶק</l>
                                <l level="2">וּ֝בִטְח֗וּ אֶל־יְהֹוָֽה׃<verse eID="Ps.4.6"/></l>
                                <l level="1"><verse osisID="Ps.4.7" sID="Ps.4.7" n="ז"/> רַבִּ֥ים אֹמְרִים֮ מִֽי־יַרְאֵ֢נוּ֫ ט֥וֹב</l>
                                <l level="2">נְֽסָה־עָ֭לֵינוּ א֨וֹר פָּנֶ֬יךָ יְהֹוָֽה׃<verse eID="Ps.4.7"/></l>
                                <l level="1"><verse osisID="Ps.4.8" sID="Ps.4.8" n="ח"/> נָתַ֣תָּה שִׂמְחָ֣ה בְלִבִּ֑י</l>
                                <l level="2">מֵעֵ֬ת דְּגָנָ֖ם וְתִירוֹשָׁ֣ם רָֽבּוּ׃<verse eID="Ps.4.8"/></l>
                                <l level="1"><verse osisID="Ps.4.9" sID="Ps.4.9" n="ט"/> בְּשָׁל֣וֹם יַחְדָּו֮ אֶשְׁכְּבָ֢ה וְאִ֫ישָׁ֥ן</l>
                                <l level="2">כִּֽי־אַתָּ֣ה יְהֹוָ֣ה לְבָדָ֑ד</l>
                                <l level="3">לָ֝בֶ֗טַח תּֽוֹשִׁיבֵֽנִי׃<verse eID="Ps.4.9"/></l>
                            </lg>
                        </p>
                        <chapter eID="Ps.4"/>
                        <chapter osisID="Ps.5" sID="Ps.5" n="ה"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.5.1" sID="Ps.5.1" n="א"/>לַמְנַצֵּ֥חַ אֶֽל־הַנְּחִיל֗וֹת</l>
                                <l level="2">מִזְמ֥וֹר לְדָוִֽד׃<verse eID="Ps.5.1"/></l>
                                <l level="1"><verse osisID="Ps.5.2" sID="Ps.5.2" n="ב"/>אֲמָרַ֖י הַאֲזִ֥ינָה <seg type="x-paseq">׀</seg> יְהֹוָ֗ה</l>
                                <l level="2">בִּ֣ינָה הֲגִיגִֽי׃<verse eID="Ps.5.2"/></l>
                                <l level="1"><verse osisID="Ps.5.3" sID="Ps.5.3" n="ג"/>הַקְשִׁ֤יבָה ׀ לְק֬וֹל שַׁוְעִ֗י</l>
                                <l level="2">מַלְכִּ֥י וֵאלֹהָ֑י</l>
                                <l level="2">כִּֽי־אֵ֝לֶ֗יךָ אֶתְפַּלָּֽל׃<verse eID="Ps.5.3"/></l>
                                <l level="1"><verse osisID="Ps.5.4" sID="Ps.5.4" n="ד"/>יְֽהֹוָ֗ה בֹּ֭קֶר תִּשְׁמַ֣ע קוֹלִ֑י</l>
                                <l level="2">בֹּ֥קֶר אֶעֱרׇךְ־לְ֝ךָ֗ וַאֲצַפֶּֽה׃<verse eID="Ps.5.4"/></l>
                                <l level="1"><verse osisID="Ps.5.5" sID="Ps.5.5" n="ה"/>כִּ֤י ׀ לֹ֤א אֵֽל־חָפֵ֘ץ רֶ֥שַׁע <seg type="x-paseq">׀</seg> אָ֑תָּה</l>
                                <l level="2">לֹ֖א יְגֻרְךָ֣ רָֽע׃<verse eID="Ps.5.5"/></l>
                                <l level="1"><verse osisID="Ps.5.6" sID="Ps.5.6" n="ו"/>לֹֽא־יִתְיַצְּב֣וּ ה֭וֹלְלִים לְנֶ֣גֶד עֵינֶ֑יךָ</l>
                                <l level="2">שָׂ֝נֵ֗אתָ כׇּל־פֹּ֥עֲלֵי אָֽוֶן׃<verse eID="Ps.5.6"/></l>
                                <l level="1"><verse osisID="Ps.5.7" sID="Ps.5.7" n="ז"/>תְּאַבֵּד֮ דֹּבְרֵ֢י כָ֫זָ֥ב</l>
                                <l level="2">אִישׁ־דָּמִ֥ים וּמִרְמָ֗ה</l>
                                <l level="2">יְתָ֘עֵ֥ב <seg type="x-paseq">׀</seg> יְהֹוָֽה׃<verse eID="Ps.5.7"/></l>
                                <l level="1"><verse osisID="Ps.5.8" sID="Ps.5.8" n="ח"/>וַאֲנִ֗י בְּרֹ֣ב חַ֭סְדְּךָ אָב֣וֹא בֵיתֶ֑ךָ</l>
                                <l level="2">אֶשְׁתַּחֲוֶ֥ה אֶל־הֵיכַל־קׇ֝דְשְׁךָ֗ בְּיִרְאָתֶֽךָ׃<verse eID="Ps.5.8"/></l>
                                <l level="1"><verse osisID="Ps.5.9" sID="Ps.5.9" n="ט"/>יְהֹוָ֤ה ׀ נְחֵ֬נִי בְצִדְקָתֶ֗ךָ</l>
                                <l level="2">לְמַ֥עַן שׁוֹרְרָ֑י</l>
                                <l level="2"><seg type="x-ketiv">הושר</seg> הַיְשַׁ֖ר לְפָנַ֣י דַּרְכֶּֽךָ׃<verse eID="Ps.5.9"/></l>
                                <l level="1"><verse osisID="Ps.5.10" sID="Ps.5.10" n="י"/>כִּ֤י אֵ֪ין בְּפִ֡יהוּ נְכוֹנָה֮</l>
                                <l level="2">קִרְבָּ֢ם הַ֫וּ֥וֹת</l>
                                <l level="1">קֶֽבֶר־פָּת֥וּחַ גְּרֹנָ֑ם</l>
                                <l level="2">לְ֝שׁוֹנָ֗ם יַחֲלִיקֽוּן׃<verse eID="Ps.5.10"/></l>
                                <l level="1"><verse osisID="Ps.5.11" sID="Ps.5.11" n="יא"/>הַ֥אֲשִׁימֵ֨ם ׀ אֱֽלֹהִ֗ים</l>
                                <l level="2">יִפְּלוּ֮ מִֽמֹּעֲצ֢וֹתֵ֫יהֶ֥ם</l>
                                <l level="1">בְּרֹ֣ב פִּ֭שְׁעֵיהֶם הַדִּיחֵ֑מוֹ</l>
                                <l level="2">כִּי־מָ֥רוּ בָֽךְ׃<verse eID="Ps.5.11"/></l>
                                <l level="1"><verse osisID="Ps.5.12" sID="Ps.5.12" n="יב"/>וְיִשְׂמְח֨וּ כׇל־ח֪וֹסֵי בָ֡ךְ</l>
                                <l level="2">לְעוֹלָ֣ם יְ֭רַנֵּנוּ</l>
                                <l level="1">וְתָסֵ֣ךְ עָלֵ֑ימוֹ</l>
                                <l level="2">וְֽיַעְלְצ֥וּ בְ֝ךָ֗ אֹהֲבֵ֥י שְׁמֶֽךָ׃<verse eID="Ps.5.12"/></l>
                                <l level="1"><verse osisID="Ps.5.13" sID="Ps.5.13" n="יג"/>כִּֽי־אַתָּה֮ תְּבָרֵ֢ךְ צַ֫דִּ֥יק</l>
                                <l level="2">יְהֹוָ֑ה</l>
                                <l level="2">כַּ֝צִּנָּ֗ה רָצ֥וֹן תַּעְטְרֶֽנּוּ׃<verse eID="Ps.5.13"/></l>
                            </lg>
                        </p>
                        <chapter eID="Ps.5"/>
                        <chapter osisID="Ps.6" sID="Ps.6" n="ו"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.6.1" sID="Ps.6.1" n="א"/>לַמְנַצֵּ֣חַ בִּ֭נְגִינוֹת עַֽל־הַשְּׁמִינִ֗ית</l>
                                <l level="2">מִזְמ֥וֹר לְדָוִֽד׃<verse eID="Ps.6.1"/></l>
                                <l level="1"><verse osisID="Ps.6.2" sID="Ps.6.2" n="ב"/>יְֽהֹוָ֗ה אַל־בְּאַפְּךָ֥ תוֹכִיחֵ֑נִי</l>
                                <l level="2">וְֽאַל־בַּחֲמָתְךָ֥ תְיַסְּרֵֽנִי׃<verse eID="Ps.6.2"/></l>
                                <l level="1"><verse osisID="Ps.6.3" sID="Ps.6.3" n="ג"/>חׇנֵּ֥נִי יְהֹוָה֮</l>
                                <l level="2">כִּ֤י אֻמְלַ֫ל אָ֥נִי</l>
                                <l level="1">רְפָאֵ֥נִי יְהֹוָ֑ה</l>
                                <l level="2">כִּ֖י נִבְהֲל֣וּ עֲצָמָֽי׃<verse eID="Ps.6.3"/></l>
                                <l level="1"><verse osisID="Ps.6.4" sID="Ps.6.4" n="ד"/>וְ֭נַפְשִׁי נִבְהֲלָ֣ה מְאֹ֑ד</l>
                                <l level="2"><seg type="x-ketiv">ואת</seg> וְאַתָּ֥ה יְ֝הֹוָ֗ה עַד־מָתָֽי׃<verse eID="Ps.6.4"/></l>
                                <l level="1"><verse osisID="Ps.6.5" sID="Ps.6.5" n="ה"/>שׁוּבָ֣ה יְ֭הֹוָה חַלְּצָ֣ה נַפְשִׁ֑י</l>
                                <l level="2">ה֝וֹשִׁיעֵ֗נִי לְמַ֣עַן חַסְדֶּֽךָ׃<verse eID="Ps.6.5"/></l>
                                <l level="1"><verse osisID="Ps.6.6" sID="Ps.6.6" n="ו"/>כִּ֤י אֵ֣ין בַּמָּ֣וֶת זִכְרֶ֑ךָ</l>
                                <l level="2">בִּ֝שְׁא֗וֹל מִ֣י יֽוֹדֶה־לָּֽךְ׃<verse eID="Ps.6.6"/></l>
                                <l level="1"><verse osisID="Ps.6.7" sID="Ps.6.7" n="ז"/>יָגַ֤עְתִּי ׀ בְּֽאַנְחָתִ֗י</l>
                                <l level="2">אַשְׂחֶ֣ה בְכׇל־לַ֭יְלָה מִטָּתִ֑י</l>
                                <l level="3">בְּ֝דִמְעָתִ֗י עַרְשִׂ֥י אַמְסֶֽה׃<verse eID="Ps.6.7"/></l>
                                <l level="1"><verse osisID="Ps.6.8" sID="Ps.6.8" n="ח"/>עָשְׁשָׁ֣ה מִכַּ֣עַס עֵינִ֑י</l>
                                <l level="2">עָ֝תְקָ֗ה בְּכׇל־צוֹרְרָֽי׃<verse eID="Ps.6.8"/></l>
                                <l level="1"><verse osisID="Ps.6.9" sID="Ps.6.9" n="ט"/>ס֣וּרוּ מִ֭מֶּנִּי כׇּל־פֹּ֣עֲלֵי אָ֑וֶן</l>
                                <l level="2">כִּֽי־שָׁמַ֥ע יְ֝הֹוָ֗ה ק֣וֹל בִּכְיִֽי׃<verse eID="Ps.6.9"/></l>
                                <l level="1"><verse osisID="Ps.6.10" sID="Ps.6.10" n="י"/>שָׁמַ֣ע יְ֭הֹוָה תְּחִנָּתִ֑י</l>
                                <l level="2">יְ֝הֹוָ֗ה תְּֽפִלָּתִ֥י יִקָּֽח׃<verse eID="Ps.6.10"/></l>
                                <l level="1"><verse osisID="Ps.6.11" sID="Ps.6.11" n="יא"/>יֵבֹ֤שׁוּ ׀ וְיִבָּהֲל֣וּ מְ֭אֹד כׇּל־אֹיְבָ֑י</l>
                                <l level="2">יָ֝שֻׁ֗בוּ יֵבֹ֥שׁוּ רָֽגַע׃<verse eID="Ps.6.11"/></l>
                            </lg>
                        </p>
                        <chapter eID="Ps.6"/>
                        <chapter osisID="Ps.7" sID="Ps.7" n="ז"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.7.1" sID="Ps.7.1" n="א"/>שִׁגָּי֗וֹן לְדָ֫וִ֥ד</l>
                                <l level="2">אֲשֶׁר־שָׁ֥ר לַֽיהֹוָ֑ה</l>
                                <l level="3">עַל־דִּבְרֵי־כ֝֗וּשׁ בֶּן־יְמִינִֽי׃<verse eID="Ps.7.1"/></l>
                                <l level="1"><verse osisID="Ps.7.2" sID="Ps.7.2" n="ב"/>יְהֹוָ֣ה אֱ֭לֹהַי בְּךָ֣ חָסִ֑יתִי</l>
                                <l level="2">הוֹשִׁיעֵ֥נִי מִכׇּל־רֹ֝דְפַ֗י וְהַצִּילֵֽנִי׃<verse eID="Ps.7.2"/></l>
                                <l level="1"><verse osisID="Ps.7.3" sID="Ps.7.3" n="ג"/>פֶּן־יִטְרֹ֣ף כְּאַרְיֵ֣ה נַפְשִׁ֑י</l>
                                <l level="2">פֹּ֝רֵ֗ק וְאֵ֣ין מַצִּֽיל׃<verse eID="Ps.7.3"/></l>
                                <l level="1"><verse osisID="Ps.7.4" sID="Ps.7.4" n="ד"/>יְהֹוָ֣ה אֱ֭לֹהַי אִם־עָשִׂ֣יתִי זֹ֑את</l>
                                <l level="2">אִֽם־יֶשׁ־עָ֥וֶל בְּכַפָּֽי׃<verse eID="Ps.7.4"/></l>
                                <l level="1"><verse osisID="Ps.7.5" sID="Ps.7.5" n="ה"/>אִם־גָּ֭מַלְתִּי שֽׁוֹלְמִ֥י רָ֑ע</l>
                                <l level="2">וָאֲחַלְּצָ֖ה צֽוֹרְרִ֣י רֵיקָֽם׃<verse eID="Ps.7.5"/></l>
                                <l level="1"><verse osisID="Ps.7.6" sID="Ps.7.6" n="ו"/>יִ֥רַדֹּֽף אוֹיֵ֨ב ׀ נַפְשִׁ֡י וְיַשֵּׂ֗ג</l>
                                <l level="2">וְיִרְמֹ֣ס לָאָ֣רֶץ חַיָּ֑י</l>
                                <l level="3">וּכְבוֹדִ֓י ׀ לֶעָפָ֖ר יַשְׁכֵּ֣ן סֶֽלָה׃<verse eID="Ps.7.6"/></l>
                                <l level="1"><verse osisID="Ps.7.7" sID="Ps.7.7" n="ז"/>ק֘וּמָ֤ה יְהֹוָ֨ה ׀ בְּאַפֶּ֗ךָ</l>
                                <l level="2">הִ֭נָּשֵׂא בְּעַבְר֣וֹת צוֹרְרָ֑י</l>
                                <l level="3">וְע֥וּרָה אֵ֝לַ֗י מִשְׁפָּ֥ט צִוִּֽיתָ׃<verse eID="Ps.7.7"/></l>
                                <l level="1"><verse osisID="Ps.7.8" sID="Ps.7.8" n="ח"/>וַעֲדַ֣ת לְ֭אֻמִּים תְּסֽוֹבְבֶ֑ךָּ</l>
                                <l level="2">וְ֝עָלֶ֗יהָ לַמָּר֥וֹם שֽׁוּבָה׃<verse eID="Ps.7.8"/></l>
                                <l level="1"><verse osisID="Ps.7.9" sID="Ps.7.9" n="ט"/>יְהֹוָה֮ יָדִ֢ין עַ֫מִּ֥ים</l>
                                <l level="2">שׇׁפְטֵ֥נִי יְהֹוָ֑ה</l>
                                <l level="2">כְּצִדְקִ֖י וּכְתֻמִּ֣י עָלָֽי׃<verse eID="Ps.7.9"/></l>
                                <l level="1"><verse osisID="Ps.7.10" sID="Ps.7.10" n="י"/>יִגְמׇר־נָ֬א רַ֨ע ׀ רְשָׁעִים֮</l>
                                <l level="2">וּתְכוֹנֵ֢ן צַ֫דִּ֥יק</l>
                                <l level="1">וּבֹחֵ֣ן לִ֭בּוֹת וּכְלָי֗וֹת</l>
                                <l level="2">אֱלֹהִ֥ים צַדִּֽיק׃<verse eID="Ps.7.10"/></l>
                                <l level="1"><verse osisID="Ps.7.11" sID="Ps.7.11" n="יא"/>מָגִנִּ֥י עַל־אֱלֹהִ֑ים</l>
                                <l level="2">מ֝וֹשִׁ֗יעַ יִשְׁרֵי־לֵֽב׃<verse eID="Ps.7.11"/></l>
                                <l level="1"><verse osisID="Ps.7.12" sID="Ps.7.12" n="יב"/>אֱ֭לֹהִים שׁוֹפֵ֣ט צַדִּ֑יק</l>
                                <l level="2">וְ֝אֵ֗ל זֹעֵ֥ם בְּכׇל־יֽוֹם׃<verse eID="Ps.7.12"/></l>
                                <l level="1"><verse osisID="Ps.7.13" sID="Ps.7.13" n="יג"/>אִם־לֹ֣א יָ֭שׁוּב חַרְבּ֣וֹ יִלְט֑וֹשׁ</l>
                                <l level="2">קַשְׁתּ֥וֹ דָ֝רַ֗ךְ וַֽיְכוֹנְנֶֽהָ׃<verse eID="Ps.7.13"/></l>
                                <l level="1"><verse osisID="Ps.7.14" sID="Ps.7.14" n="יד"/>וְ֭לוֹ הֵכִ֣ין כְּלֵי־מָ֑וֶת</l>
                                <l level="2">חִ֝צָּ֗יו לְֽדֹלְקִ֥ים יִפְעָֽל׃<verse eID="Ps.7.14"/></l>
                                <l level="1"><verse osisID="Ps.7.15" sID="Ps.7.15" n="טו"/>הִנֵּ֥ה יְחַבֶּל־אָ֑וֶן</l>
                                <l level="2">וְהָרָ֥ה עָ֝מָ֗ל וְיָ֣לַד שָֽׁקֶר׃<verse eID="Ps.7.15"/></l>
                                <l level="1"><verse osisID="Ps.7.16" sID="Ps.7.16" n="טז"/>בּ֣וֹר כָּ֭רָה וַֽיַּחְפְּרֵ֑הוּ</l>
                                <l level="2">וַ֝יִּפֹּ֗ל בְּשַׁ֣חַת יִפְעָֽל׃<verse eID="Ps.7.16"/></l>
                                <l level="1"><verse osisID="Ps.7.17" sID="Ps.7.17" n="יז"/>יָשׁ֣וּב עֲמָל֣וֹ בְרֹאשׁ֑וֹ</l>
                                <l level="2">וְעַ֥ל קׇ֝דְקֳד֗וֹ חֲמָס֥וֹ יֵרֵֽד׃<verse eID="Ps.7.17"/></l>
                                <l level="1"><verse osisID="Ps.7.18" sID="Ps.7.18" n="יח"/>אוֹדֶ֣ה יְהֹוָ֣ה כְּצִדְק֑וֹ</l>
                                <l level="2">וַ֝אֲזַמְּרָ֗ה שֵֽׁם־יְהֹוָ֥ה עֶלְיֽוֹן׃<verse eID="Ps.7.18"/></l>
                            </lg>
                        </p>
                        <chapter eID="Ps.7"/>
                        <chapter osisID="Ps.8" sID="Ps.8" n="ח"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.8.1" sID="Ps.8.1" n="א"/>לַמְנַצֵּ֥חַ עַֽל־הַגִּתִּ֗ית</l>
                                <l level="2">מִזְמ֥וֹר לְדָוִֽד׃<verse eID="Ps.8.1"/></l>
                                <l level="1"><verse osisID="Ps.8.2" sID="Ps.8.2" n="ב"/>יְהֹוָ֤ה אֲדֹנֵ֗ינוּ</l>
                                <l level="2">מָֽה־אַדִּ֣יר שִׁ֭מְךָ בְּכָל־הָאָ֑רֶץ</l>
                                <l level="3">אֲשֶׁ֥ר תְּנָ֥ה ה֝וֹדְךָ֗ עַל־הַשָּׁמָֽיִם׃<verse eID="Ps.8.2"/></l>
                                <l level="1"><verse osisID="Ps.8.3" sID="Ps.8.3" n="ג"/>מִפִּ֤י עוֹלְלִ֨ים ׀ וְֽיֹנְקִים֮ יִסַּ֢דְתָּ֫ עֹ֥ז</l>
                                <l level="2">לְמַ֥עַן צוֹרְרֶ֑יךָ</l>
                                <l level="2">לְהַשְׁבִּ֥ית א֝וֹיֵ֗ב וּמִתְנַקֵּֽם׃<verse eID="Ps.8.3"/></l>
                                <l level="1"><verse osisID="Ps.8.4" sID="Ps.8.4" n="ד"/>כִּֽי־אֶרְאֶ֣ה שָׁ֭מֶיךָ מַעֲשֵׂ֣ה אֶצְבְּעֹתֶ֑יךָ</l>
                                <l level="2">יָרֵ֥חַ וְ֝כוֹכָבִ֗ים אֲשֶׁ֣ר כּוֹנָֽנְתָּה׃<verse eID="Ps.8.4"/></l>
                                <l level="1"><verse osisID="Ps.8.5" sID="Ps.8.5" n="ה"/>מָה־אֱנ֥וֹשׁ כִּֽי־תִזְכְּרֶ֑נּוּ</l>
                                <l level="2">וּבֶן־אָ֝דָ֗ם כִּ֣י תִפְקְדֶֽנּוּ׃<verse eID="Ps.8.5"/></l>
                                <l level="1"><verse osisID="Ps.8.6" sID="Ps.8.6" n="ו"/>וַתְּחַסְּרֵ֣הוּ מְּ֭עַט מֵאֱלֹהִ֑ים</l>
                                <l level="2">וְכָב֖וֹד וְהָדָ֣ר תְּעַטְּרֵֽהוּ׃<verse eID="Ps.8.6"/></l>
                                <l level="1"><verse osisID="Ps.8.7" sID="Ps.8.7" n="ז"/>תַּ֭מְשִׁילֵהוּ בְּמַעֲשֵׂ֣י יָדֶ֑יךָ</l>
                                <l level="2">כֹּ֝֗ל שַׁ֣תָּה תַֽחַת־רַגְלָֽיו׃<verse eID="Ps.8.7"/></l>
                                <l level="1"><verse osisID="Ps.8.8" sID="Ps.8.8" n="ח"/>צֹנֶ֣ה וַאֲלָפִ֣ים כֻּלָּ֑ם</l>
                                <l level="2">וְ֝גַ֗ם בַּהֲמ֥וֹת שָׂדָֽי׃<verse eID="Ps.8.8"/></l>
                                <l level="1"><verse osisID="Ps.8.9" sID="Ps.8.9" n="ט"/>צִפּ֣וֹר שָׁ֭מַיִם וּדְגֵ֣י הַיָּ֑ם</l>
                                <l level="2">עֹ֝בֵ֗ר אׇרְח֥וֹת יַמִּֽים׃<verse eID="Ps.8.9"/></l>
                                <l level="1"><verse osisID="Ps.8.10" sID="Ps.8.10" n="י"/>יְהֹוָ֥ה אֲדֹנֵ֑ינוּ</l>
                                <l level="2">מָה־אַדִּ֥יר שִׁ֝מְךָ֗ בְּכׇל־הָאָֽרֶץ׃<verse eID="Ps.8.10"/></l>
                            </lg>
                        </p>
                        <chapter eID="Ps.8"/>
                        <chapter osisID="Ps.9" sID="Ps.9" n="ט"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.9.1" sID="Ps.9.1" n="א"/>לַ֭מְנַצֵּחַ עַל־מ֥וּת לַבֵּ֗ן</l>
                                <l level="2">מִזְמ֥וֹר לְדָוִֽד׃<verse eID="Ps.9.1"/></l>
                                <l level="1"><verse osisID="Ps.9.2" sID="Ps.9.2" n="ב"/>אוֹדֶ֣ה יְ֭הֹוָה בְּכׇל־לִבִּ֑י</l>
                                <l level="2">אֲ֝סַפְּרָ֗ה כׇּל־נִפְלְאוֹתֶֽיךָ׃<verse eID="Ps.9.2"/></l>
                                <l level="1"><verse osisID="Ps.9.3" sID="Ps.9.3" n="ג"/>אֶשְׂמְחָ֣ה וְאֶעֶלְצָ֣ה בָ֑ךְ</l>
                                <l level="2">אֲזַמְּרָ֖ה שִׁמְךָ֣ עֶלְיֽוֹן׃<verse eID="Ps.9.3"/></l>
                                <l level="1"><verse osisID="Ps.9.4" sID="Ps.9.4" n="ד"/>בְּשׁוּב־אוֹיְבַ֥י אָח֑וֹר</l>
                                <l level="2">יִכָּשְׁל֥וּ וְ֝יֹאבְד֗וּ מִפָּנֶֽיךָ׃<verse eID="Ps.9.4"/></l>
                                <l level="1"><verse osisID="Ps.9.5" sID="Ps.9.5" n="ה"/>כִּֽי־עָ֭שִׂיתָ מִשְׁפָּטִ֣י וְדִינִ֑י</l>
                                <l level="2">יָשַׁ֥בְתָּ לְ֝כִסֵּ֗א שׁוֹפֵ֥ט צֶֽדֶק׃<verse eID="Ps.9.5"/></l>
                                <l level="1"><verse osisID="Ps.9.6" sID="Ps.9.6" n="ו"/>גָּעַ֣רְתָּ ג֭וֹיִם אִבַּ֣דְתָּ רָשָׁ֑ע</l>
                                <l level="2">שְׁמָ֥ם מָ֝חִ֗יתָ לְעוֹלָ֥ם וָעֶֽד׃<verse eID="Ps.9.6"/></l>
                                <l level="1"><verse osisID="Ps.9.7" sID="Ps.9.7" n="ז"/>הָֽאוֹיֵ֨ב ׀ תַּ֥מּוּ חֳרָב֗וֹת לָ֫נֶ֥צַח</l>
                                <l level="2">וְעָרִ֥ים נָתַ֑שְׁתָּ</l>
                                <l level="2">אָבַ֖ד זִכְרָ֣ם הֵֽמָּה׃<verse eID="Ps.9.7"/></l>
                                <l level="1"><verse osisID="Ps.9.8" sID="Ps.9.8" n="ח"/>וַֽ֭יהֹוָה לְעוֹלָ֣ם יֵשֵׁ֑ב</l>
                                <l level="2">כּוֹנֵ֖ן לַמִּשְׁפָּ֣ט כִּסְאֽוֹ׃<verse eID="Ps.9.8"/></l>
                                <l level="1"><verse osisID="Ps.9.9" sID="Ps.9.9" n="ט"/>וְה֗וּא יִשְׁפֹּֽט־תֵּבֵ֥ל בְּצֶ֑דֶק</l>
                                <l level="2">יָדִ֥ין לְ֝אֻמִּ֗ים בְּמֵישָׁרִֽים׃<verse eID="Ps.9.9"/></l>
                                <l level="1"><verse osisID="Ps.9.10" sID="Ps.9.10" n="י"/>וִ֘יהִ֤י יְהֹוָ֣ה מִשְׂגָּ֣ב לַדָּ֑ךְ</l>
                                <l level="2">מִ֝שְׂגָּ֗ב לְעִתּ֥וֹת בַּצָּרָֽה׃<verse eID="Ps.9.10"/></l>
                                <l level="1"><verse osisID="Ps.9.11" sID="Ps.9.11" n="יא"/>וְיִבְטְח֣וּ בְ֭ךָ יוֹדְעֵ֣י שְׁמֶ֑ךָ</l>
                                <l level="2">כִּ֤י לֹֽא־עָזַ֖בְתָּ דֹרְשֶׁ֣יךָ יְהֹוָֽה׃<verse eID="Ps.9.11"/></l>
                                <l level="1"><verse osisID="Ps.9.12" sID="Ps.9.12" n="יב"/>זַמְּר֗וּ לַ֭יהֹוָה יֹשֵׁ֣ב צִיּ֑וֹן</l>
                                <l level="2">הַגִּ֥ידוּ בָ֝עַמִּ֗ים עֲלִֽילוֹתָֽיו׃<verse eID="Ps.9.12"/></l>
                                <l level="1"><verse osisID="Ps.9.13" sID="Ps.9.13" n="יג"/>כִּֽי־דֹרֵ֣שׁ דָּ֭מִים אוֹתָ֣ם זָכָ֑ר</l>
                                <l level="2">לֹֽא־שָׁ֝כַ֗ח צַעֲקַ֥ת <seg type="x-ketiv">עניים</seg> עֲנָוִֽים׃<verse eID="Ps.9.13"/></l>
                                <l level="1"><verse osisID="Ps.9.14" sID="Ps.9.14" n="יד"/>חָֽנְנֵ֬נִי יְהֹוָ֗ה</l>
                                <l level="2">רְאֵ֣ה עׇ֭נְיִי מִשֹּׂנְאָ֑י</l>
                                <l level="3">מְ֝רוֹמְמִ֗י מִשַּׁ֥עֲרֵי מָֽוֶת׃<verse eID="Ps.9.14"/></l>
                                <l level="1"><verse osisID="Ps.9.15" sID="Ps.9.15" n="טו"/>לְמַ֥עַן אֲסַפְּרָ֗ה כׇּֽל־תְּהִלָּ֫תֶ֥יךָ</l>
                                <l level="2">בְּשַׁעֲרֵ֥י בַת־צִיּ֑וֹן</l>
                                <l level="2">אָ֝גִ֗ילָה בִּישֽׁוּעָתֶֽךָ׃<verse eID="Ps.9.15"/></l>
                                <l level="1"><verse osisID="Ps.9.16" sID="Ps.9.16" n="טז"/>טָבְע֣וּ ג֭וֹיִם בְּשַׁ֣חַת עָשׂ֑וּ</l>
                                <l level="2">בְּרֶֽשֶׁת־ז֥וּ טָ֝מָ֗נוּ נִלְכְּדָ֥ה רַגְלָֽם׃<verse eID="Ps.9.16"/></l>
                                <l level="1"><verse osisID="Ps.9.17" sID="Ps.9.17" n="יז"/>נ֤וֹדַ֨ע ׀ יְהֹוָה֮ מִשְׁפָּ֢ט עָ֫שָׂ֥ה</l>
                                <l level="2">בְּפֹ֣עַל כַּ֭פָּיו נוֹקֵ֣שׁ רָשָׁ֑ע</l>
                                <l level="2">הִגָּי֥וֹן סֶֽלָה׃<verse eID="Ps.9.17"/></l>
                                <l level="1"><verse osisID="Ps.9.18" sID="Ps.9.18" n="יח"/>יָשׁ֣וּבוּ רְשָׁעִ֣ים לִשְׁא֑וֹלָה</l>
                                <l level="2">כׇּל־גּ֝וֹיִ֗ם שְׁכֵחֵ֥י אֱלֹהִֽים׃<verse eID="Ps.9.18"/></l>
                                <l level="1"><verse osisID="Ps.9.19" sID="Ps.9.19" n="יט"/>כִּ֤י לֹ֣א לָ֭נֶצַח יִשָּׁכַ֣ח אֶבְי֑וֹן</l>
                                <l level="2">תִּקְוַ֥ת <seg type="x-ketiv">ענוים</seg> עֲ֝נִיִּ֗ים תֹּאבַ֥ד לָעַֽד׃<verse eID="Ps.9.19"/></l>
                                <l level="1"><verse osisID="Ps.9.20" sID="Ps.9.20" n="כ"/>קוּמָ֣ה יְ֭הֹוָה אַל־יָעֹ֣ז אֱנ֑וֹשׁ</l>
                                <l level="2">יִשָּׁפְט֥וּ ג֝וֹיִ֗ם עַל־פָּנֶֽיךָ׃<verse eID="Ps.9.20"/></l>
                                <l level="1"><verse osisID="Ps.9.21" sID="Ps.9.21" n="כא"/>שִׁ֘יתָ֤ה יְהֹוָ֨ה ׀ מוֹרָ֗ה לָ֫הֶ֥ם</l>
                                <l level="2">יֵדְע֥וּ גוֹיִ֑ם</l>
                                <l level="2">אֱנ֖וֹשׁ הֵ֣מָּה סֶּֽלָה׃<verse eID="Ps.9.21"/></l>
                            </lg>
                        </p>
                        <chapter eID="Ps.9"/>
                        <chapter osisID="Ps.10" sID="Ps.10" n="י"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.10.1" sID="Ps.10.1" n="א"/>לָמָ֣ה יְ֭הֹוָה תַּֽעֲמֹ֣ד בְּרָח֑וֹק</l>
                                <l level="2">תַּ֝עְלִ֗ים לְעִתּ֥וֹת בַּצָּרָֽה׃<verse eID="Ps.10.1"/></l>
                                <l level="1"><verse osisID="Ps.10.2" sID="Ps.10.2" n="ב"/>בְּגַאֲוַ֣ת רָ֭שָׁע יִדְלַ֣ק עָנִ֑י</l>
                                <l level="2">יִתָּֽפְשׂ֓וּ ׀ בִּמְזִמּ֖וֹת ז֣וּ חָשָֽׁבוּ׃<verse eID="Ps.10.2"/></l>
                                <l level="1"><verse osisID="Ps.10.3" sID="Ps.10.3" n="ג"/>כִּֽי־הִלֵּ֣ל רָ֭שָׁע עַל־תַּאֲוַ֣ת נַפְשׁ֑וֹ</l>
                                <l level="2">וּבֹצֵ֥עַ בֵּ֝רֵ֗ךְ נִ֘אֵ֥ץ <seg type="x-paseq">׀</seg> יְהֹוָֽה׃<verse eID="Ps.10.3"/></l>
                                <l level="1"><verse osisID="Ps.10.4" sID="Ps.10.4" n="ד"/>רָשָׁ֗ע כְּגֹ֣בַהּ אַ֭פּוֹ בַּל־יִדְרֹ֑שׁ</l>
                                <l level="2">אֵ֥ין אֱ֝לֹהִ֗ים כׇּל־מְזִמּוֹתָֽיו׃<verse eID="Ps.10.4"/></l>
                                <l level="1"><verse osisID="Ps.10.5" sID="Ps.10.5" n="ה"/>יָ֘חִ֤ילוּ דְרָכָ֨ו ׀ בְּכׇל־עֵ֗ת</l>
                                <l level="2">מָר֣וֹם מִ֭שְׁפָּטֶיךָ מִנֶּגְדּ֑וֹ</l>
                                <l level="3">כׇּל־צ֝וֹרְרָ֗יו יָפִ֥יחַ בָּהֶֽם׃<verse eID="Ps.10.5"/></l>
                                <l level="1"><verse osisID="Ps.10.6" sID="Ps.10.6" n="ו"/>אָמַ֣ר בְּ֭לִבּוֹ בַּל־אֶמּ֑וֹט</l>
                                <l level="2">לְדֹ֥ר וָ֝דֹ֗ר אֲשֶׁ֣ר לֹֽא־בְרָֽע׃<verse eID="Ps.10.6"/></l>
                                <l level="1"><verse osisID="Ps.10.7" sID="Ps.10.7" n="ז"/>אָלָ֤ה פִּ֣יהוּ מָ֭לֵא וּמִרְמ֣וֹת וָתֹ֑ךְ</l>
                                <l level="2">תַּ֥חַת לְ֝שׁוֹנ֗וֹ עָמָ֥ל וָאָֽוֶן׃<verse eID="Ps.10.7"/></l>
                                <l level="1"><verse osisID="Ps.10.8" sID="Ps.10.8" n="ח"/>יֵשֵׁ֤ב ׀ בְּמַאְרַ֬ב חֲצֵרִ֗ים</l>
                                <l level="2">בַּֽ֭מִּסְתָּרִים יַהֲרֹ֣ג נָקִ֑י</l>
                                <l level="3">עֵ֝ינָ֗יו לְֽחֵלְכָ֥ה יִצְפֹּֽנוּ׃<verse eID="Ps.10.8"/></l>
                                <l level="1"><verse osisID="Ps.10.9" sID="Ps.10.9" n="ט"/>יֶאֱרֹ֬ב בַּמִּסְתָּ֨ר ׀ כְּאַרְיֵ֬ה בְסֻכֹּ֗ה</l>
                                <l level="2">יֶ֭אֱרֹב לַחֲט֣וֹף עָנִ֑י</l>
                                <l level="3">יַחְטֹ֥ף עָ֝נִ֗י בְּמׇשְׁכ֥וֹ בְרִשְׁתּֽוֹ׃<verse eID="Ps.10.9"/></l>
                                <l level="1"><verse osisID="Ps.10.10" sID="Ps.10.10" n="י"/><seg type="x-ketiv">ודכה</seg> יִדְכֶּ֥ה יָשֹׁ֑חַ</l>
                                <l level="2">וְנָפַ֥ל בַּ֝עֲצוּמָ֗יו <seg type="x-ketiv">חלכאים</seg> חֵ֣ל כָּאִֽים׃<verse eID="Ps.10.10"/></l>
                                <l level="1"><verse osisID="Ps.10.11" sID="Ps.10.11" n="יא"/>אָמַ֣ר בְּ֭לִבּוֹ שָׁ֣כַֽח אֵ֑ל</l>
                                <l level="2">הִסְתִּ֥יר פָּ֝נָ֗יו בַּל־רָאָ֥ה לָנֶֽצַח׃<verse eID="Ps.10.11"/></l>
                                <l level="1"><verse osisID="Ps.10.12" sID="Ps.10.12" n="יב"/>קוּמָ֤ה יְהֹוָ֗ה אֵ֭ל נְשָׂ֣א יָדֶ֑ךָ</l>
                                <l level="2">אַל־תִּשְׁכַּ֥ח <seg type="x-ketiv">עניים</seg> עֲנָוִֽים׃<verse eID="Ps.10.12"/></l>
                                <l level="1"><verse osisID="Ps.10.13" sID="Ps.10.13" n="יג"/>עַל־מֶ֤ה ׀ נִאֵ֖ץ רָשָׁ֥ע <seg type="x-paseq">׀</seg> אֱלֹהִ֑ים</l>
                                <l level="2">אָמַ֥ר בְּ֝לִבּ֗וֹ לֹ֣א תִדְרֹֽשׁ׃<verse eID="Ps.10.13"/></l>
                                <l level="1"><verse osisID="Ps.10.14" sID="Ps.10.14" n="יד"/>רָאִ֡תָה כִּי־אַתָּ֤ה ׀ עָ֘מָ֤ל וָכַ֨עַס ׀ תַּבִּיט֮</l>
                                <l level="2">לָתֵ֢ת בְּיָ֫דֶ֥ךָ</l>
                                <l level="1">עָ֭לֶיךָ יַעֲזֹ֣ב חֵלֵ֑כָה</l>
                                <l level="2">יָ֝ת֗וֹם אַתָּ֤ה ׀ הָיִ֬יתָ עוֹזֵֽר׃<verse eID="Ps.10.14"/></l>
                                <l level="1"><verse osisID="Ps.10.15" sID="Ps.10.15" n="טו"/>שְׁ֭בֹר זְר֣וֹעַ רָשָׁ֑ע</l>
                                <l level="2">וָ֝רָ֗ע תִּֽדְרוֹשׁ־רִשְׁע֥וֹ בַל־תִּמְצָֽא׃<verse eID="Ps.10.15"/></l>
                                <l level="1"><verse osisID="Ps.10.16" sID="Ps.10.16" n="טז"/>יְהֹוָ֣ה מֶ֭לֶךְ עוֹלָ֣ם וָעֶ֑ד</l>
                                <l level="2">אָבְד֥וּ ג֝וֹיִ֗ם מֵאַרְצֽוֹ׃<verse eID="Ps.10.16"/></l>
                                <l level="1"><verse osisID="Ps.10.17" sID="Ps.10.17" n="יז"/>תַּאֲוַ֬ת עֲנָוִ֣ים שָׁמַ֣עְתָּ יְהֹוָ֑ה</l>
                                <l level="2">תָּכִ֥ין לִ֝בָּ֗ם תַּקְשִׁ֥יב אׇזְנֶֽךָ׃<verse eID="Ps.10.17"/></l>
                                <l level="1"><verse osisID="Ps.10.18" sID="Ps.10.18" n="יח"/>לִשְׁפֹּ֥ט יָת֗וֹם וָ֫דָ֥ךְ</l>
                                <l level="2">בַּל־יוֹסִ֥יף ע֑וֹד</l>
                                <l level="3">לַעֲרֹ֥ץ אֱ֝נ֗וֹשׁ מִן־הָאָֽרֶץ׃<verse eID="Ps.10.18"/></l>
                            </lg>
                        </p>
                        <chapter eID="Ps.10"/>
                        <chapter osisID="Ps.11" sID="Ps.11" n="יא"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.11.1" sID="Ps.11.1" n="א"/>לַמְנַצֵּ֗חַ לְדָ֫וִ֥ד</l>
                                <l level="1">בַּֽיהֹוָ֨ה ׀ חָסִ֗יתִי</l>
                                <l level="2">אֵ֭יךְ תֹּאמְר֣וּ לְנַפְשִׁ֑י</l>
                                <l level="3"><seg type="x-ketiv">נודו</seg> נ֝֗וּדִי הַרְכֶ֥ם צִפּֽוֹר׃<verse eID="Ps.11.1"/></l>
                                <l level="1"><verse osisID="Ps.11.2" sID="Ps.11.2" n="ב"/>כִּ֤י הִנֵּ֪ה הָרְשָׁעִ֡ים יִדְרְכ֬וּן קֶ֗שֶׁת</l>
                                <l level="2">כּוֹנְנ֣וּ חִצָּ֣ם עַל־יֶ֑תֶר</l>
                                <l level="3">לִיר֥וֹת בְּמוֹ־אֹ֝֗פֶל לְיִשְׁרֵי־לֵֽב׃<verse eID="Ps.11.2"/></l>
                                <l level="1"><verse osisID="Ps.11.3" sID="Ps.11.3" n="ג"/>כִּ֣י הַ֭שָּׁתוֹת יֵהָרֵס֑וּן</l>
                                <l level="2">צַ֝דִּ֗יק מַה־פָּעָֽל׃<verse eID="Ps.11.3"/></l>
                                <l level="1"><verse osisID="Ps.11.4" sID="Ps.11.4" n="ד"/>יְהֹוָ֤ה ׀ בְּֽהֵ֘יכַ֤ל קׇדְשׁ֗וֹ</l>
                                <l level="2">יְהֹוָה֮ בַּשָּׁמַ֢יִם כִּ֫סְא֥וֹ</l>
                                <l level="3">עֵינָ֥יו יֶחֱז֑וּ</l>
                                <l level="3">עַפְעַפָּ֥יו יִ֝בְחֲנ֗וּ בְּנֵ֣י אָדָֽם׃<verse eID="Ps.11.4"/></l>
                                <l level="1"><verse osisID="Ps.11.5" sID="Ps.11.5" n="ה"/>יְהֹוָה֮ צַדִּ֢יק יִ֫בְחָ֥ן</l>
                                <l level="2">וְ֭רָשָׁע וְאֹהֵ֣ב חָמָ֑ס</l>
                                <l level="2">שָֽׂנְאָ֥ה נַפְשֽׁוֹ׃<verse eID="Ps.11.5"/></l>
                                <l level="1"><verse osisID="Ps.11.6" sID="Ps.11.6" n="ו"/>יַמְטֵ֥ר עַל־רְשָׁעִ֗ים פַּ֫חִ֥ים</l>
                                <l level="2">אֵ֣שׁ וְ֭גׇפְרִית וְר֥וּחַ זִלְעָפ֗וֹת</l>
                                <l level="2">מְנָ֣ת כּוֹסָֽם׃<verse eID="Ps.11.6"/></l>
                                <l level="1"><verse osisID="Ps.11.7" sID="Ps.11.7" n="ז"/>כִּֽי־צַדִּ֣יק יְ֭הֹוָה צְדָק֣וֹת אָהֵ֑ב</l>
                                <l level="2">יָ֝שָׁ֗ר יֶחֱז֥וּ פָנֵֽימוֹ׃<verse eID="Ps.11.7"/></l>
                            </lg>
                        </p>
                        <chapter eID="Ps.11"/>
                        <chapter osisID="Ps.12" sID="Ps.12" n="יב"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.12.1" sID="Ps.12.1" n="א"/>לַמְנַצֵּ֥חַ עַֽל־הַשְּׁמִינִ֗ית</l>
                                <l level="2">מִזְמ֥וֹר לְדָוִֽד׃<verse eID="Ps.12.1"/></l>
                                <l level="1"><verse osisID="Ps.12.2" sID="Ps.12.2" n="ב"/>הוֹשִׁ֣יעָה יְ֭הֹוָה כִּֽי־גָמַ֣ר חָסִ֑יד</l>
                                <l level="2">כִּי־פַ֥סּוּ אֱ֝מוּנִ֗ים מִבְּנֵ֥י אָדָֽם׃<verse eID="Ps.12.2"/></l>
                                <l level="1"><verse osisID="Ps.12.3" sID="Ps.12.3" n="ג"/>שָׁ֤וְא ׀ יְֽדַבְּרוּ֮ אִ֤ישׁ אֶת־רֵ֫עֵ֥הוּ</l>
                                <l level="2">שְׂפַ֥ת חֲלָק֑וֹת</l>
                                <l level="2">בְּלֵ֖ב וָלֵ֣ב יְדַבֵּֽרוּ׃<verse eID="Ps.12.3"/></l>
                                <l level="1"><verse osisID="Ps.12.4" sID="Ps.12.4" n="ד"/>יַכְרֵ֣ת יְ֭הֹוָה כׇּל־שִׂפְתֵ֣י חֲלָק֑וֹת</l>
                                <l level="2">לָ֝שׁ֗וֹן מְדַבֶּ֥רֶת גְּדֹלֽוֹת׃<verse eID="Ps.12.4"/></l>
                                <l level="1"><verse osisID="Ps.12.5" sID="Ps.12.5" n="ה"/>אֲשֶׁ֤ר אָמְר֨וּ ׀ לִלְשֹׁנֵ֣נוּ נַ֭גְבִּיר</l>
                                <l level="2">שְׂפָתֵ֣ינוּ אִתָּ֑נוּ</l>
                                <l level="2">מִ֖י אָד֣וֹן לָֽנוּ׃<verse eID="Ps.12.5"/></l>
                                <l level="1"><verse osisID="Ps.12.6" sID="Ps.12.6" n="ו"/>מִשֹּׁ֥ד עֲנִיִּים֮ מֵאֶנְקַ֢ת אֶבְי֫וֹנִ֥ים</l>
                                <l level="2">עַתָּ֣ה אָ֭קוּם יֹאמַ֣ר יְהֹוָ֑ה</l>
                                <l level="3">אָשִׁ֥ית בְּ֝יֵ֗שַׁע יָפִ֥יחַֽ לֽוֹ׃<verse eID="Ps.12.6"/></l>
                                <l level="1"><verse osisID="Ps.12.7" sID="Ps.12.7" n="ז"/>אִ֥מְר֣וֹת יְהֹוָה֮ אֲמָר֢וֹת טְהֹ֫ר֥וֹת</l>
                                <l level="2">כֶּ֣סֶף צָ֭רוּף בַּעֲלִ֣יל לָאָ֑רֶץ</l>
                                <l level="2">מְ֝זֻקָּ֗ק שִׁבְעָתָֽיִם׃<verse eID="Ps.12.7"/></l>
                                <l level="1"><verse osisID="Ps.12.8" sID="Ps.12.8" n="ח"/>אַתָּֽה־יְהֹוָ֥ה תִּשְׁמְרֵ֑ם</l>
                                <l level="2">תִּצְּרֶ֓נּוּ ׀ מִן־הַדּ֖וֹר ז֣וּ לְעוֹלָֽם׃<verse eID="Ps.12.8"/></l>
                                <l level="1"><verse osisID="Ps.12.9" sID="Ps.12.9" n="ט"/>סָבִ֗יב רְשָׁעִ֥ים יִתְהַלָּכ֑וּן</l>
                                <l level="2">כְּרֻ֥ם זֻ֝לּ֗וּת לִבְנֵ֥י אָדָֽם׃<verse eID="Ps.12.9"/></l>
                            </lg>
                        </p>
                        <chapter eID="Ps.12"/>
                        <chapter osisID="Ps.13" sID="Ps.13" n="יג"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.13.1" sID="Ps.13.1" n="א"/>לַמְנַצֵּ֗חַ מִזְמ֥וֹר לְדָוִֽד׃<verse eID="Ps.13.1"/></l>
                                <l level="1"><verse osisID="Ps.13.2" sID="Ps.13.2" n="ב"/>עַד־אָ֣נָה יְ֭הֹוָה תִּשְׁכָּחֵ֣נִי נֶ֑צַח</l>
                                <l level="2">עַד־אָ֓נָה ׀ תַּסְתִּ֖יר אֶת־פָּנֶ֣יךָ מִמֶּֽנִּי׃<verse eID="Ps.13.2"/></l>
                                <l level="1"><verse osisID="Ps.13.3" sID="Ps.13.3" n="ג"/>עַד־אָ֨נָה אָשִׁ֪ית עֵצ֡וֹת בְּנַפְשִׁ֗י</l>
                                <l level="2">יָג֣וֹן בִּלְבָבִ֣י יוֹמָ֑ם</l>
                                <l level="3">עַד־אָ֓נָה ׀ יָר֖וּם אֹיְבִ֣י עָלָֽי׃<verse eID="Ps.13.3"/></l>
                                <l level="1"><verse osisID="Ps.13.4" sID="Ps.13.4" n="ד"/>הַבִּ֣יטָֽה עֲ֭נֵנִי יְהֹוָ֣ה אֱלֹהָ֑י</l>
                                <l level="2">הָאִ֥ירָה עֵ֝ינַ֗י פֶּן־אִישַׁ֥ן הַמָּֽוֶת׃<verse eID="Ps.13.4"/></l>
                                <l level="1"><verse osisID="Ps.13.5" sID="Ps.13.5" n="ה"/>פֶּן־יֹאמַ֣ר אֹיְבִ֣י יְכׇלְתִּ֑יו</l>
                                <l level="2">צָרַ֥י יָ֝גִ֗ילוּ כִּ֣י אֶמּֽוֹט׃<verse eID="Ps.13.5"/></l>
                                <l level="1"><verse osisID="Ps.13.6" sID="Ps.13.6" n="ו"/>וַאֲנִ֤י ׀ בְּחַסְדְּךָ֣ בָטַחְתִּי֮</l>
                                <l level="2">יָ֤גֵ֥ל לִבִּ֗י בִּֽישׁוּעָ֫תֶ֥ךָ</l>
                                <l level="3">אָשִׁ֥ירָה לַֽיהֹוָ֑ה</l>
                                <l level="3">כִּ֖י גָמַ֣ל עָלָֽי׃<verse eID="Ps.13.6"/></l>
                            </lg>
                        </p>
                        <chapter eID="Ps.13"/>
                        <chapter osisID="Ps.14" sID="Ps.14" n="יד"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.14.1" sID="Ps.14.1" n="א"/>לַמְנַצֵּ֗חַ לְדָ֫וִ֥ד</l>
                                <l level="1">אָ֘מַ֤ר נָבָ֣ל בְּ֭לִבּוֹ אֵ֣ין אֱלֹהִ֑ים</l>
                                <l level="2">הִֽשְׁחִ֗יתוּ הִֽתְעִ֥יבוּ עֲלִילָ֗ה</l>
                                <l level="3">אֵ֣ין עֹֽשֵׂה־טֽוֹב׃<verse eID="Ps.14.1"/></l>
                                <l level="1"><verse osisID="Ps.14.2" sID="Ps.14.2" n="ב"/>יְֽהֹוָ֗ה מִשָּׁמַיִם֮ הִשְׁקִ֢יף עַֽל־בְּנֵי־אָ֫דָ֥ם</l>
                                <l level="2">לִ֭רְאוֹת הֲיֵ֣שׁ מַשְׂכִּ֑יל</l>
                                <l level="3">דֹּ֝רֵ֗שׁ אֶת־אֱלֹהִֽים׃<verse eID="Ps.14.2"/></l>
                                <l level="1"><verse osisID="Ps.14.3" sID="Ps.14.3" n="ג"/>הַכֹּ֥ל סָר֮ יַחְדָּ֢ו נֶ֫אֱלָ֥חוּ</l>
                                <l level="2">אֵ֤ין עֹֽשֵׂה־ט֑וֹב</l>
                                <l level="3">אֵ֝֗ין גַּם־אֶחָֽד׃<verse eID="Ps.14.3"/></l>
                                <l level="1"><verse osisID="Ps.14.4" sID="Ps.14.4" n="ד"/>הֲלֹ֥א יָדְעוּ֮ כׇּל־פֹּ֢עֲלֵ֫י אָ֥וֶן</l>
                                <l level="2">אֹכְלֵ֣י עַ֭מִּי אָ֣כְלוּ לֶ֑חֶם</l>
                                <l level="3">יְ֝הֹוָ֗ה לֹ֣א קָרָֽאוּ׃<verse eID="Ps.14.4"/></l>
                                <l level="1"><verse osisID="Ps.14.5" sID="Ps.14.5" n="ה"/>שָׁ֤ם ׀ פָּ֣חֲדוּ פָ֑חַד</l>
                                <l level="2">כִּֽי־אֱ֝לֹהִ֗ים בְּד֣וֹר צַדִּֽיק׃<verse eID="Ps.14.5"/></l>
                                <l level="1"><verse osisID="Ps.14.6" sID="Ps.14.6" n="ו"/>עֲצַת־עָנִ֥י תָבִ֑ישׁוּ</l>
                                <l level="2">כִּ֖י יְהֹוָ֣ה מַחְסֵֽהוּ׃<verse eID="Ps.14.6"/></l>
                                <l level="1"><verse osisID="Ps.14.7" sID="Ps.14.7" n="ז"/>מִ֥י יִתֵּ֣ן מִצִּיּוֹן֮ יְשׁוּעַ֢ת יִשְׂרָ֫אֵ֥ל</l>
                                <l level="2">בְּשׁ֣וּב יְ֭הֹוָה שְׁב֣וּת עַמּ֑וֹ</l>
                                <l level="2">יָגֵ֥ל יַ֝עֲקֹ֗ב יִשְׂמַ֥ח יִשְׂרָאֵֽל׃<verse eID="Ps.14.7"/></l>
                            </lg>
                        </p>
                        <chapter eID="Ps.14"/>
                        <chapter osisID="Ps.15" sID="Ps.15" n="טו"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.15.1" sID="Ps.15.1" n="א"/>מִזְמ֗וֹר לְדָ֫וִ֥ד</l>
                                <l level="2">יְ֭הֹוָה מִי־יָג֣וּר בְּאׇהֳלֶ֑ךָ</l>
                                <l level="3">מִֽי־יִ֝שְׁכֹּ֗ן בְּהַ֣ר קׇדְשֶֽׁךָ׃<verse eID="Ps.15.1"/></l>
                                <l level="1"><verse osisID="Ps.15.2" sID="Ps.15.2" n="ב"/>הוֹלֵ֣ךְ תָּ֭מִים וּפֹעֵ֥ל צֶ֑דֶק</l>
                                <l level="2">וְדֹבֵ֥ר אֱ֝מֶ֗ת בִּלְבָבֽוֹ׃<verse eID="Ps.15.2"/></l>
                                <l level="1"><verse osisID="Ps.15.3" sID="Ps.15.3" n="ג"/>לֹֽא־רָגַ֨ל ׀ עַל־לְשֹׁנ֗וֹ</l>
                                <l level="2">לֹא־עָשָׂ֣ה לְרֵעֵ֣הוּ רָעָ֑ה</l>
                                <l level="3">וְ֝חֶרְפָּ֗ה לֹא־נָשָׂ֥א עַל־קְרֹבֽוֹ׃<verse eID="Ps.15.3"/></l>
                                <l level="1"><verse osisID="Ps.15.4" sID="Ps.15.4" n="ד"/>נִבְזֶ֤ה ׀ בְּֽעֵ֘ינָ֤יו נִמְאָ֗ס</l>
                                <l level="2">וְאֶת־יִרְאֵ֣י יְהֹוָ֣ה יְכַבֵּ֑ד</l>
                                <l level="3">נִשְׁבַּ֥ע לְ֝הָרַ֗ע וְלֹ֣א יָמִֽר׃<verse eID="Ps.15.4"/></l>
                                <l level="1"><verse osisID="Ps.15.5" sID="Ps.15.5" n="ה"/>כַּסְפּ֤וֹ ׀ לֹא־נָתַ֣ן בְּנֶשֶׁךְ֮</l>
                                <l level="2">וְשֹׁ֥חַד עַל־נָקִ֗י לֹ֥א לָ֫קָ֥ח</l>
                                <l level="1">עֹֽשֵׂה־אֵ֑לֶּה</l>
                                <l level="2">לֹ֖א יִמּ֣וֹט לְעוֹלָֽם׃<verse eID="Ps.15.5"/></l>
                            </lg>
                        </p>
                        <chapter eID="Ps.15"/>
                        <chapter osisID="Ps.16" sID="Ps.16" n="טז"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.16.1" sID="Ps.16.1" n="א"/>מִכְתָּ֥ם לְדָוִ֑ד</l>
                                <l level="1">שׇֽׁמְרֵ֥נִי אֵ֝֗ל</l>
                                <l level="2">כִּֽי־חָסִ֥יתִי בָֽךְ׃<verse eID="Ps.16.1"/></l>
                                <l level="1"><verse osisID="Ps.16.2" sID="Ps.16.2" n="ב"/>אָמַ֣רְתְּ לַֽ֭יהֹוָה אֲדֹנָ֣י אָ֑תָּה</l>
                                <l level="2">ט֝וֹבָתִ֗י בַּל־עָלֶֽיךָ׃<verse eID="Ps.16.2"/></l>
                                <l level="1"><verse osisID="Ps.16.3" sID="Ps.16.3" n="ג"/>לִ֭קְדוֹשִׁים אֲשֶׁר־בָּאָ֣רֶץ הֵ֑מָּה</l>
                                <l level="2">וְ֝אַדִּירֵ֗י כׇּל־חֶפְצִי־בָֽם׃<verse eID="Ps.16.3"/></l>
                                <l level="1"><verse osisID="Ps.16.4" sID="Ps.16.4" n="ד"/>יִרְבּ֥וּ עַצְּבוֹתָם֮ אַחֵ֢ר מָ֫הָ֥רוּ</l>
                                <l level="2">בַּל־אַסִּ֣יךְ נִסְכֵּיהֶ֣ם מִדָּ֑ם</l>
                                <l level="3">וּֽבַל־אֶשָּׂ֥א אֶת־שְׁ֝מוֹתָ֗ם עַל־שְׂפָתָֽי׃<verse eID="Ps.16.4"/></l>
                                <l level="1"><verse osisID="Ps.16.5" sID="Ps.16.5" n="ה"/>יְֽהֹוָ֗ה מְנָת־חֶלְקִ֥י וְכוֹסִ֑י</l>
                                <l level="2">אַ֝תָּ֗ה תּוֹמִ֥יךְ גּוֹרָלִֽי׃<verse eID="Ps.16.5"/></l>
                                <l level="1"><verse osisID="Ps.16.6" sID="Ps.16.6" n="ו"/>חֲבָלִ֣ים נָֽפְלוּ־לִ֭י בַּנְּעִמִ֑ים</l>
                                <l level="2">אַף־נַ֝חֲלָ֗ת שָֽׁפְרָ֥ה עָלָֽי׃<verse eID="Ps.16.6"/></l>
                                <l level="1"><verse osisID="Ps.16.7" sID="Ps.16.7" n="ז"/>אֲבָרֵ֗ךְ אֶת־יְ֭הֹוָה אֲשֶׁ֣ר יְעָצָ֑נִי</l>
                                <l level="2">אַף־לֵ֝יל֗וֹת יִסְּר֥וּנִי כִלְיוֹתָֽי׃<verse eID="Ps.16.7"/></l>
                                <l level="1"><verse osisID="Ps.16.8" sID="Ps.16.8" n="ח"/>שִׁוִּ֬יתִי יְהֹוָ֣ה לְנֶגְדִּ֣י תָמִ֑יד</l>
                                <l level="2">כִּ֥י מִֽ֝ימִינִ֗י בַּל־אֶמּֽוֹט׃<verse eID="Ps.16.8"/></l>
                                <l level="1"><verse osisID="Ps.16.9" sID="Ps.16.9" n="ט"/>לָכֵ֤ן ׀ שָׂמַ֣ח לִ֭בִּי וַיָּ֣גֶל כְּבוֹדִ֑י</l>
                                <l level="2">אַף־בְּ֝שָׂרִ֗י יִשְׁכֹּ֥ן לָבֶֽטַח׃<verse eID="Ps.16.9"/></l>
                                <l level="1"><verse osisID="Ps.16.10" sID="Ps.16.10" n="י"/>כִּ֤י ׀ לֹא־תַעֲזֹ֣ב נַפְשִׁ֣י לִשְׁא֑וֹל</l>
                                <l level="2">לֹֽא־תִתֵּ֥ן חֲ֝סִידְךָ֗ לִרְא֥וֹת שָֽׁחַת׃<verse eID="Ps.16.10"/></l>
                                <l level="1"><verse osisID="Ps.16.11" sID="Ps.16.11" n="יא"/>תּֽוֹדִיעֵנִי֮ אֹ֤רַח חַ֫יִּ֥ים</l>
                                <l level="2">שֹׂ֣בַע שְׂ֭מָחוֹת אֶת־פָּנֶ֑יךָ</l>
                                <l level="3">נְעִמ֖וֹת בִּימִינְךָ֣ נֶֽצַח׃<verse eID="Ps.16.11"/></l>
                            </lg>
                        </p>
                        <chapter eID="Ps.16"/>
                        <chapter osisID="Ps.17" sID="Ps.17" n="יז"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.17.1" sID="Ps.17.1" n="א"/>תְּפִלָּ֗ה לְדָ֫וִ֥ד</l>
                                <l level="1">שִׁמְעָ֤ה יְהֹוָ֨ה ׀ צֶ֗דֶק</l>
                                <l level="2">הַקְשִׁ֥יבָה רִנָּתִ֗י</l>
                                <l level="2">הַאֲזִ֥ינָה תְפִלָּתִ֑י</l>
                                <l level="3">בְּ֝לֹ֗א שִׂפְתֵ֥י מִרְמָֽה׃<verse eID="Ps.17.1"/></l>
                                <l level="1"><verse osisID="Ps.17.2" sID="Ps.17.2" n="ב"/>מִ֭לְּפָנֶיךָ מִשְׁפָּטִ֣י יֵצֵ֑א</l>
                                <l level="2">עֵ֝ינֶ֗יךָ תֶּחֱזֶ֥ינָה מֵישָׁרִֽים׃<verse eID="Ps.17.2"/></l>
                                <l level="1"><verse osisID="Ps.17.3" sID="Ps.17.3" n="ג"/>בָּ֘חַ֤נְתָּ לִבִּ֨י ׀ פָּ֘קַ֤דְתָּ לַּ֗יְלָה</l>
                                <l level="2">צְרַפְתַּ֥נִי בַל־תִּמְצָ֑א</l>
                                <l level="3">זַ֝מֹּתִ֗י בַּל־יַעֲבׇר־פִּֽי׃<verse eID="Ps.17.3"/></l>
                                <l level="1"><verse osisID="Ps.17.4" sID="Ps.17.4" n="ד"/>לִפְעֻלּ֣וֹת אָ֭דָם בִּדְבַ֣ר שְׂפָתֶ֑יךָ</l>
                                <l level="2">אֲנִ֥י שָׁ֝מַ֗רְתִּי אׇרְח֥וֹת פָּרִֽיץ׃<verse eID="Ps.17.4"/></l>
                                <l level="1"><verse osisID="Ps.17.5" sID="Ps.17.5" n="ה"/>תָּמֹ֣ךְ אֲ֭שֻׁרַי בְּמַעְגְּלוֹתֶ֑יךָ</l>
                                <l level="2">בַּל־נָמ֥וֹטּוּ פְעָמָֽי׃<verse eID="Ps.17.5"/></l>
                                <l level="1"><verse osisID="Ps.17.6" sID="Ps.17.6" n="ו"/>אֲנִֽי־קְרָאתִ֣יךָ כִֽי־תַעֲנֵ֣נִי אֵ֑ל</l>
                                <l level="2">הַֽט־אׇזְנְךָ֥ לִ֝֗י שְׁמַ֣ע אִמְרָתִֽי׃<verse eID="Ps.17.6"/></l>
                                <l level="1"><verse osisID="Ps.17.7" sID="Ps.17.7" n="ז"/>הַפְלֵ֣ה חֲ֭סָדֶיךָ מוֹשִׁ֣יעַ חוֹסִ֑ים</l>
                                <l level="2">מִ֝מִּתְקוֹמְמִ֗ים בִּֽימִינֶֽךָ׃<verse eID="Ps.17.7"/></l>
                                <l level="1"><verse osisID="Ps.17.8" sID="Ps.17.8" n="ח"/>שׇׁ֭מְרֵנִי כְּאִישׁ֣וֹן בַּת־עָ֑יִן</l>
                                <l level="2">בְּצֵ֥ל כְּ֝נָפֶ֗יךָ תַּסְתִּירֵֽנִי׃<verse eID="Ps.17.8"/></l>
                                <l level="1"><verse osisID="Ps.17.9" sID="Ps.17.9" n="ט"/>מִפְּנֵ֣י רְ֭שָׁעִים ז֣וּ שַׁדּ֑וּנִי</l>
                                <l level="2">אֹיְבַ֥י בְּ֝נֶ֗פֶשׁ יַקִּ֥יפוּ עָלָֽי׃<verse eID="Ps.17.9"/></l>
                                <l level="1"><verse osisID="Ps.17.10" sID="Ps.17.10" n="י"/>חֶלְבָּ֥מוֹ סָּגְר֑וּ</l>
                                <l level="2">פִּ֝֗ימוֹ דִּבְּר֥וּ בְגֵאֽוּת׃<verse eID="Ps.17.10"/></l>
                                <l level="1"><verse osisID="Ps.17.11" sID="Ps.17.11" n="יא"/>אַ֭שֻּׁרֵינוּ עַתָּ֣ה <seg type="x-ketiv">סבבוני</seg> סְבָב֑וּנוּ</l>
                                <l level="2">עֵינֵיהֶ֥ם יָ֝שִׁ֗יתוּ לִנְט֥וֹת בָּאָֽרֶץ׃<verse eID="Ps.17.11"/></l>
                                <l level="1"><verse osisID="Ps.17.12" sID="Ps.17.12" n="יב"/>דִּמְיֹנ֗וֹ כְּ֭אַרְיֵה יִכְס֣וֹף לִטְרֹ֑ף</l>
                                <l level="2">וְ֝כִכְפִ֗יר יֹשֵׁ֥ב בְּמִסְתָּרִֽים׃<verse eID="Ps.17.12"/></l>
                                <l level="1"><verse osisID="Ps.17.13" sID="Ps.17.13" n="יג"/>קוּמָ֤ה יְהֹוָ֗ה</l>
                                <l level="2">קַדְּמָ֣ה פָ֭נָיו הַכְרִיעֵ֑הוּ</l>
                                <l level="3">פַּלְּטָ֥ה נַ֝פְשִׁ֗י מֵרָשָׁ֥ע חַרְבֶּֽךָ׃<verse eID="Ps.17.13"/></l>
                                <l level="1"><verse osisID="Ps.17.14" sID="Ps.17.14" n="יד"/>מִ֥מְתִֽים יָדְךָ֨ ׀ יְהֹוָ֡ה</l>
                                <l level="2">מִֽמְתִ֬ים מֵחֶ֗לֶד</l>
                                <l level="1">חֶלְקָ֥ם בַּֽחַיִּים֮</l>
                                <l level="2"><seg type="x-ketiv">וצפינך</seg> וּֽצְפוּנְךָ֮ תְּמַלֵּ֢א בִ֫טְנָ֥ם</l>
                                <l level="1">יִשְׂבְּע֥וּ בָנִ֑ים</l>
                                <l level="2">וְהִנִּ֥יחוּ יִ֝תְרָ֗ם לְעוֹלְלֵיהֶֽם׃<verse eID="Ps.17.14"/></l>
                                <l level="1"><verse osisID="Ps.17.15" sID="Ps.17.15" n="טו"/>אֲנִ֗י בְּ֭צֶדֶק אֶחֱזֶ֣ה פָנֶ֑יךָ</l>
                                <l level="2">אֶשְׂבְּעָ֥ה בְ֝הָקִ֗יץ תְּמוּנָתֶֽךָ׃<verse eID="Ps.17.15"/></l>
                            </lg>
                        </p>
                        <chapter eID="Ps.17"/>
                        <chapter osisID="Ps.18" sID="Ps.18" n="יח"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.18.1" sID="Ps.18.1" n="א"/>לַמְנַצֵּ֤חַ ׀ לְעֶ֥בֶד יְהֹוָ֗ה לְדָ֫וִ֥ד</l>
                                <l level="1">אֲשֶׁ֤ר דִּבֶּ֨ר ׀ לַיהֹוָ֗ה</l>
                                <l level="2">אֶת־דִּ֭בְרֵי הַשִּׁירָ֣ה הַזֹּ֑את</l>
                                <l level="1">בְּי֤וֹם הִֽצִּיל־יְהֹוָ֘ה אוֹת֥וֹ מִכַּ֥ף כׇּל־אֹ֝יְבָ֗יו</l>
                                <l level="2">וּמִיַּ֥ד שָׁאֽוּל׃<verse eID="Ps.18.1"/></l>
                                <l level="1"><verse osisID="Ps.18.2" sID="Ps.18.2" n="ב"/>וַיֹּאמַ֡ר</l>
                                <l level="2">אֶרְחׇמְךָ֖ יְהֹוָ֣ה חִזְקִֽי׃<verse eID="Ps.18.2"/></l>
                                <l level="1"><verse osisID="Ps.18.3" sID="Ps.18.3" n="ג"/>יְהֹוָ֤ה ׀ סַ֥לְעִ֥י וּמְצוּדָתִ֗י וּמְפַ֫לְטִ֥י</l>
                                <l level="2">אֵלִ֣י צ֭וּרִי אֶֽחֱסֶה־בּ֑וֹ</l>
                                <l level="3">מָֽגִנִּ֥י וְקֶֽרֶן־יִ֝שְׁעִ֗י מִשְׂגַּבִּֽי׃<verse eID="Ps.18.3"/></l>
                                <l level="1"><verse osisID="Ps.18.4" sID="Ps.18.4" n="ד"/>מְ֭הֻלָּל אֶקְרָ֣א יְהֹוָ֑ה</l>
                                <l level="2">וּמִן־אֹ֝יְבַ֗י אִוָּשֵֽׁעַ׃<verse eID="Ps.18.4"/></l>
                                <l level="1"><verse osisID="Ps.18.5" sID="Ps.18.5" n="ה"/>אֲפָפ֥וּנִי חֶבְלֵי־מָ֑וֶת</l>
                                <l level="2">וְֽנַחֲלֵ֖י בְלִיַּ֣עַל יְבַֽעֲתֽוּנִי׃<verse eID="Ps.18.5"/></l>
                                <l level="1"><verse osisID="Ps.18.6" sID="Ps.18.6" n="ו"/>חֶבְלֵ֣י שְׁא֣וֹל סְבָב֑וּנִי</l>
                                <l level="2">קִ֝דְּמ֗וּנִי מ֣וֹקְשֵׁי מָֽוֶת׃<verse eID="Ps.18.6"/></l>
                                <l level="1"><verse osisID="Ps.18.7" sID="Ps.18.7" n="ז"/>בַּצַּר־לִ֤י ׀ אֶ֥קְרָ֣א יְהֹוָה֮</l>
                                <l level="2">וְאֶל־אֱלֹהַ֢י אֲשַׁ֫וֵּ֥עַ</l>
                                <l level="1">יִשְׁמַ֣ע מֵהֵיכָל֣וֹ קוֹלִ֑י</l>
                                <l level="2">וְ֝שַׁוְעָתִ֗י לְפָנָ֤יו ׀ תָּב֬וֹא בְאׇזְנָֽיו׃<verse eID="Ps.18.7"/></l>
                                <l level="1"><verse osisID="Ps.18.8" sID="Ps.18.8" n="ח"/>וַתִּגְעַ֬שׁ וַתִּרְעַ֨שׁ ׀ הָאָ֗רֶץ</l>
                                <l level="2">וּמוֹסְדֵ֣י הָרִ֣ים יִרְגָּ֑זוּ</l>
                                <l level="3">וַ֝יִּתְגָּֽעֲשׁ֗וּ כִּי־חָ֥רָה לֽוֹ׃<verse eID="Ps.18.8"/></l>
                                <l level="1"><verse osisID="Ps.18.9" sID="Ps.18.9" n="ט"/>עָ֘לָ֤ה עָשָׁ֨ן ׀ בְּאַפּ֗וֹ</l>
                                <l level="2">וְאֵשׁ־מִפִּ֥יו תֹּאכֵ֑ל</l>
                                <l level="3">גֶּ֝חָלִ֗ים בָּעֲר֥וּ מִמֶּֽנּוּ׃<verse eID="Ps.18.9"/></l>
                                <l level="1"><verse osisID="Ps.18.10" sID="Ps.18.10" n="י"/>וַיֵּ֣ט שָׁ֭מַיִם וַיֵּרַ֑ד</l>
                                <l level="2">וַ֝עֲרָפֶ֗ל תַּ֣חַת רַגְלָֽיו׃<verse eID="Ps.18.10"/></l>
                                <l level="1"><verse osisID="Ps.18.11" sID="Ps.18.11" n="יא"/>וַיִּרְכַּ֣ב עַל־כְּ֭רוּב וַיָּעֹ֑ף</l>
                                <l level="2">וַ֝יֵּ֗דֶא עַל־כַּנְפֵי־רֽוּחַ׃<verse eID="Ps.18.11"/></l>
                                <l level="1"><verse osisID="Ps.18.12" sID="Ps.18.12" n="יב"/>יָ֤שֶׁת חֹ֨שֶׁךְ ׀ סִתְר֗וֹ</l>
                                <l level="2">סְבִֽיבוֹתָ֥יו סֻכָּת֑וֹ</l>
                                <l level="3">חֶשְׁכַת־מַ֝֗יִם עָבֵ֥י שְׁחָקִֽים׃<verse eID="Ps.18.12"/></l>
                                <l level="1"><verse osisID="Ps.18.13" sID="Ps.18.13" n="יג"/>מִנֹּ֗גַהּ נֶ֫גְדּ֥וֹ</l>
                                <l level="2">עָבָ֥יו עָבְר֑וּ</l>
                                <l level="3">בָּ֝רָ֗ד וְגַֽחֲלֵי־אֵֽשׁ׃<verse eID="Ps.18.13"/></l>
                                <l level="1"><verse osisID="Ps.18.14" sID="Ps.18.14" n="יד"/>וַיַּרְעֵ֬ם בַּשָּׁמַ֨יִם ׀ יְֽהֹוָ֗ה</l>
                                <l level="2">וְ֭עֶלְיוֹן יִתֵּ֣ן קֹל֑וֹ</l>
                                <l level="3">בָּ֝רָ֗ד וְגַֽחֲלֵי־אֵֽשׁ׃<verse eID="Ps.18.14"/></l>
                                <l level="1"><verse osisID="Ps.18.15" sID="Ps.18.15" n="טו"/>וַיִּשְׁלַ֣ח חִ֭צָּיו וַיְפִיצֵ֑ם</l>
                                <l level="2">וּבְרָקִ֥ים רָ֝֗ב וַיְהֻמֵּֽם׃<verse eID="Ps.18.15"/></l>
                                <l level="1"><verse osisID="Ps.18.16" sID="Ps.18.16" n="טז"/>וַיֵּ֤רָא֨וּ ׀ אֲפִ֥יקֵי מַ֗יִם</l>
                                <l level="2">וַֽיִּגָּלוּ֮ מוֹסְד֢וֹת תֵּ֫בֵ֥ל</l>
                                <l level="1">מִגַּעֲרָ֣תְךָ֣ יְהֹוָ֑ה</l>
                                <l level="2">מִ֝נִּשְׁמַ֗ת ר֣וּחַ אַפֶּֽךָ׃<verse eID="Ps.18.16"/></l>
                                <l level="1"><verse osisID="Ps.18.17" sID="Ps.18.17" n="יז"/>יִשְׁלַ֣ח מִ֭מָּרוֹם יִקָּחֵ֑נִי</l>
                                <l level="2">יַֽ֝מְשֵׁ֗נִי מִמַּ֥יִם רַבִּֽים׃<verse eID="Ps.18.17"/></l>
                                <l level="1"><verse osisID="Ps.18.18" sID="Ps.18.18" n="יח"/>יַצִּילֵ֗נִי מֵאֹיְבִ֥י עָ֑ז</l>
                                <l level="2">וּ֝מִשֹּׂנְאַ֗י כִּֽי־אָמְצ֥וּ מִמֶּֽנִּי׃<verse eID="Ps.18.18"/></l>
                                <l level="1"><verse osisID="Ps.18.19" sID="Ps.18.19" n="יט"/>יְקַדְּמ֥וּנִי בְיוֹם־אֵידִ֑י</l>
                                <l level="2">וַֽיְהִי־יְהֹוָ֖ה לְמִשְׁעָ֣ן לִֽי׃<verse eID="Ps.18.19"/></l>
                                <l level="1"><verse osisID="Ps.18.20" sID="Ps.18.20" n="כ"/>וַיּוֹצִיאֵ֥נִי לַמֶּרְחָ֑ב</l>
                                <l level="2">יְ֝חַלְּצֵ֗נִי כִּ֘י חָ֥פֵֽץ בִּֽי׃<verse eID="Ps.18.20"/></l>
                                <l level="1"><verse osisID="Ps.18.21" sID="Ps.18.21" n="כא"/>יִגְמְלֵ֣נִי יְהֹוָ֣ה כְּצִדְקִ֑י</l>
                                <l level="2">כְּבֹ֥ר יָ֝דַ֗י יָשִׁ֥יב לִֽי׃<verse eID="Ps.18.21"/></l>
                                <l level="1"><verse osisID="Ps.18.22" sID="Ps.18.22" n="כב"/>כִּֽי־שָׁ֭מַרְתִּי דַּרְכֵ֣י יְהֹוָ֑ה</l>
                                <l level="2">וְלֹֽא־רָ֝שַׁ֗עְתִּי מֵאֱלֹהָֽי׃<verse eID="Ps.18.22"/></l>
                                <l level="1"><verse osisID="Ps.18.23" sID="Ps.18.23" n="כג"/>כִּ֣י כׇל־מִשְׁפָּטָ֣יו לְנֶגְדִּ֑י</l>
                                <l level="2">וְ֝חֻקֹּתָ֗יו לֹא־אָסִ֥יר מֶֽנִּי׃<verse eID="Ps.18.23"/></l>
                                <l level="1"><verse osisID="Ps.18.24" sID="Ps.18.24" n="כד"/>וָאֱהִ֣י תָמִ֣ים עִמּ֑וֹ</l>
                                <l level="2">וָ֝אֶשְׁתַּמֵּ֗ר מֵעֲוֺנִֽי׃<verse eID="Ps.18.24"/></l>
                                <l level="1"><verse osisID="Ps.18.25" sID="Ps.18.25" n="כה"/>וַיָּֽשֶׁב־יְהֹוָ֣ה לִ֣י כְצִדְקִ֑י</l>
                                <l level="2">כְּבֹ֥ר יָ֝דַ֗י לְנֶ֣גֶד עֵינָֽיו׃<verse eID="Ps.18.25"/></l>
                                <l level="1"><verse osisID="Ps.18.26" sID="Ps.18.26" n="כו"/>עִם־חָסִ֥יד תִּתְחַסָּ֑ד</l>
                                <l level="2">עִם־גְּבַ֥ר תָּ֝מִ֗ים תִּתַּמָּֽם׃<verse eID="Ps.18.26"/></l>
                                <l level="1"><verse osisID="Ps.18.27" sID="Ps.18.27" n="כז"/>עִם־נָבָ֥ר תִּתְבָּרָ֑ר</l>
                                <l level="2">וְעִם־עִ֝קֵּ֗שׁ תִּתְפַּתָּֽל׃<verse eID="Ps.18.27"/></l>
                                <l level="1"><verse osisID="Ps.18.28" sID="Ps.18.28" n="כח"/>כִּֽי־אַ֭תָּה עַם־עָנִ֣י תוֹשִׁ֑יעַ</l>
                                <l level="2">וְעֵינַ֖יִם רָמ֣וֹת תַּשְׁפִּֽיל׃<verse eID="Ps.18.28"/></l>
                                <l level="1"><verse osisID="Ps.18.29" sID="Ps.18.29" n="כט"/>כִּֽי־אַ֭תָּה תָּאִ֣יר נֵרִ֑י</l>
                                <l level="2">יְהֹוָ֥ה אֱ֝לֹהַ֗י יַגִּ֥יהַּ חׇשְׁכִּֽי׃<verse eID="Ps.18.29"/></l>
                                <l level="1"><verse osisID="Ps.18.30" sID="Ps.18.30" n="ל"/>כִּֽי־בְ֭ךָ אָרֻ֣ץ גְּד֑וּד</l>
                                <l level="2">וּ֝בֵֽאלֹהַ֗י אֲדַלֶּג־שֽׁוּר׃<verse eID="Ps.18.30"/></l>
                                <l level="1"><verse osisID="Ps.18.31" sID="Ps.18.31" n="לא"/>הָאֵל֮ תָּמִ֢ים דַּ֫רְכּ֥וֹ</l>
                                <l level="2">אִמְרַֽת־יְהֹוָ֥ה צְרוּפָ֑ה</l>
                                <l level="3">מָגֵ֥ן ה֝֗וּא לְכֹ֤ל ׀ הַחֹסִ֬ים בּֽוֹ׃<verse eID="Ps.18.31"/></l>
                                <l level="1"><verse osisID="Ps.18.32" sID="Ps.18.32" n="לב"/>כִּ֤י מִ֣י אֱ֭לוֹהַּ מִבַּלְעֲדֵ֣י יְהֹוָ֑ה</l>
                                <l level="2">וּמִ֥י צ֝֗וּר זוּלָתִ֥י אֱלֹהֵֽינוּ׃<verse eID="Ps.18.32"/></l>
                                <l level="1"><verse osisID="Ps.18.33" sID="Ps.18.33" n="לג"/>הָ֭אֵל הַמְאַזְּרֵ֣נִי חָ֑יִל</l>
                                <l level="2">וַיִּתֵּ֖ן תָּמִ֣ים דַּרְכִּֽי׃<verse eID="Ps.18.33"/></l>
                                <l level="1"><verse osisID="Ps.18.34" sID="Ps.18.34" n="לד"/>מְשַׁוֶּ֣ה רַ֭גְלַי כָּאַיָּל֑וֹת</l>
                                <l level="2">וְעַ֥ל בָּ֝מֹתַ֗י יַעֲמִידֵֽנִי׃<verse eID="Ps.18.34"/></l>
                                <l level="1"><verse osisID="Ps.18.35" sID="Ps.18.35" n="לה"/>מְלַמֵּ֣ד יָ֭דַי לַמִּלְחָמָ֑ה</l>
                                <l level="2">וְֽנִחֲתָ֥ה קֶֽשֶׁת־נְ֝חוּשָׁ֗ה זְרוֹעֹתָֽי׃<verse eID="Ps.18.35"/></l>
                                <l level="1"><verse osisID="Ps.18.36" sID="Ps.18.36" n="לו"/>וַתִּתֶּן־לִי֮ מָגֵ֢ן יִ֫שְׁעֶ֥ךָ</l>
                                <l level="2">וִֽימִינְךָ֥ תִסְעָדֵ֑נִי</l>
                                <l level="3">וְֽעַנְוַתְךָ֥ תַרְבֵּֽנִי׃<verse eID="Ps.18.36"/></l>
                                <l level="1"><verse osisID="Ps.18.37" sID="Ps.18.37" n="לז"/>תַּרְחִ֣יב צַעֲדִ֣י תַחְתָּ֑י</l>
                                <l level="2">וְלֹ֥א מָ֝עֲד֗וּ קַרְסֻלָּֽי׃<verse eID="Ps.18.37"/></l>
                                <l level="1"><verse osisID="Ps.18.38" sID="Ps.18.38" n="לח"/>אֶרְדּ֣וֹף א֭וֹיְבַי וְאַשִּׂיגֵ֑ם</l>
                                <l level="2">וְלֹֽא־אָ֝שׁ֗וּב עַד־כַּלּוֹתָֽם׃<verse eID="Ps.18.38"/></l>
                                <l level="1"><verse osisID="Ps.18.39" sID="Ps.18.39" n="לט"/>אֶ֭מְחָצֵם וְלֹא־יֻ֣כְלוּ ק֑וּם</l>
                                <l level="2">יִ֝פְּל֗וּ תַּ֣חַת רַגְלָֽי׃<verse eID="Ps.18.39"/></l>
                                <l level="1"><verse osisID="Ps.18.40" sID="Ps.18.40" n="מ"/>וַתְּאַזְּרֵ֣נִי חַ֭יִל לַמִּלְחָמָ֑ה</l>
                                <l level="2">תַּכְרִ֖יעַ קָמַ֣י תַּחְתָּֽי׃<verse eID="Ps.18.40"/></l>
                                <l level="1"><verse osisID="Ps.18.41" sID="Ps.18.41" n="מא"/>וְֽאֹיְבַ֗י נָתַ֣תָּה לִּ֣י עֹ֑רֶף</l>
                                <l level="2">וּ֝מְשַׂנְאַ֗י אַצְמִיתֵֽם׃<verse eID="Ps.18.41"/></l>
                                <l level="1"><verse osisID="Ps.18.42" sID="Ps.18.42" n="מב"/>יְשַׁוְּע֥וּ וְאֵין־מוֹשִׁ֑יעַ</l>
                                <l level="2">עַל־יְ֝הֹוָ֗ה וְלֹ֣א עָנָֽם׃<verse eID="Ps.18.42"/></l>
                                <l level="1"><verse osisID="Ps.18.43" sID="Ps.18.43" n="מג"/>וְֽאֶשְׁחָקֵ֗ם כְּעָפָ֥ר עַל־פְּנֵי־ר֑וּחַ</l>
                                <l level="2">כְּטִ֖יט חוּצ֣וֹת אֲרִיקֵֽם׃<verse eID="Ps.18.43"/></l>
                                <l level="1"><verse osisID="Ps.18.44" sID="Ps.18.44" n="מד"/>תְּפַלְּטֵנִי֮ מֵרִ֢יבֵ֫י עָ֥ם</l>
                                <l level="2">תְּ֭שִׂימֵנִי לְרֹ֣אשׁ גּוֹיִ֑ם</l>
                                <l level="3">עַ֖ם לֹא־יָדַ֣עְתִּי יַֽעַבְדֽוּנִי׃<verse eID="Ps.18.44"/></l>
                                <l level="1"><verse osisID="Ps.18.45" sID="Ps.18.45" n="מה"/>לְשֵׁ֣מַֽע אֹ֭זֶן יִשָּׁ֣מְעוּ לִ֑י</l>
                                <l level="2">בְּנֵֽי־נֵ֝כָ֗ר יְכַחֲשׁוּ־לִֽי׃<verse eID="Ps.18.45"/></l>
                                <l level="1"><verse osisID="Ps.18.46" sID="Ps.18.46" n="מו"/>בְּנֵי־נֵכָ֥ר יִבֹּ֑לוּ</l>
                                <l level="2">וְ֝יַחְרְג֗וּ מִֽמִּסְגְּרֽוֹתֵיהֶֽם׃<verse eID="Ps.18.46"/></l>
                                <l level="1"><verse osisID="Ps.18.47" sID="Ps.18.47" n="מז"/>חַי־יְ֭הֹוָה וּבָר֣וּךְ צוּרִ֑י</l>
                                <l level="2">וְ֝יָר֗וּם אֱלוֹהֵ֥י יִשְׁעִֽי׃<verse eID="Ps.18.47"/></l>
                                <l level="1"><verse osisID="Ps.18.48" sID="Ps.18.48" n="מח"/>הָאֵ֗ל הַנּוֹתֵ֣ן נְקָמ֣וֹת לִ֑י</l>
                                <l level="2">וַיַּדְבֵּ֖ר עַמִּ֣ים תַּחְתָּֽי׃<verse eID="Ps.18.48"/></l>
                                <l level="1"><verse osisID="Ps.18.49" sID="Ps.18.49" n="מט"/>מְפַלְּטִ֗י מֵאֹ֫יְבָ֥י</l>
                                <l level="2">אַ֣ף מִן־קָ֭מַי תְּרוֹמְמֵ֑נִי</l>
                                <l level="3">מֵאִ֥ישׁ חָ֝מָ֗ס תַּצִּילֵֽנִי׃<verse eID="Ps.18.49"/></l>
                                <l level="1"><verse osisID="Ps.18.50" sID="Ps.18.50" n="נ"/>עַל־כֵּ֤ן ׀ אוֹדְךָ֖ בַגּוֹיִ֥ם <seg type="x-paseq">׀</seg> יְהֹוָ֑ה</l>
                                <l level="2">וּלְשִׁמְךָ֥ אֲזַמֵּֽרָה׃<verse eID="Ps.18.50"/></l>
                                <l level="1"><verse osisID="Ps.18.51" sID="Ps.18.51" n="נא"/>מַגְדִּל֮ יְשׁוּע֢וֹת מַ֫לְכּ֥וֹ</l>
                                <l level="2">וְעֹ֤שֶׂה חֶ֨סֶד ׀ לִמְשִׁיח֗וֹ</l>
                                <l level="2">לְדָוִ֥ד וּלְזַרְע֗וֹ</l>
                                <l level="3">עַד־עוֹלָֽם׃<verse eID="Ps.18.51"/></l>
                            </lg>
                        </p>
                        <chapter eID="Ps.18"/>
                        <chapter osisID="Ps.19" sID="Ps.19" n="יט"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.19.1" sID="Ps.19.1" n="א"/>לַמְנַצֵּ֗חַ מִזְמ֥וֹר לְדָוִֽד׃<verse eID="Ps.19.1"/></l>
                                <l level="1"><verse osisID="Ps.19.2" sID="Ps.19.2" n="ב"/>הַשָּׁמַ֗יִם מְֽסַפְּרִ֥ים כְּבֽוֹד־אֵ֑ל</l>
                                <l level="2">וּֽמַעֲשֵׂ֥ה יָ֝דָ֗יו מַגִּ֥יד הָרָקִֽיעַ׃<verse eID="Ps.19.2"/></l>
                                <l level="1"><verse osisID="Ps.19.3" sID="Ps.19.3" n="ג"/>י֣וֹם לְ֭יוֹם יַבִּ֣יעַֽ אֹ֑מֶר</l>
                                <l level="2">וְלַ֥יְלָה לְּ֝לַ֗יְלָה יְחַוֶּה־דָּֽעַת׃<verse eID="Ps.19.3"/></l>
                                <l level="1"><verse osisID="Ps.19.4" sID="Ps.19.4" n="ד"/>אֵֽין־אֹ֭מֶר וְאֵ֣ין דְּבָרִ֑ים</l>
                                <l level="2">בְּ֝לִ֗י נִשְׁמָ֥ע קוֹלָֽם׃<verse eID="Ps.19.4"/></l>
                                <l level="1"><verse osisID="Ps.19.5" sID="Ps.19.5" n="ה"/>בְּכׇל־הָאָ֨רֶץ ׀ יָ֘צָ֤א קַוָּ֗ם</l>
                                <l level="2">וּבִקְצֵ֣ה תֵ֭בֵל מִלֵּיהֶ֑ם</l>
                                <l level="3">לַ֝שֶּׁ֗מֶשׁ שָֽׂם־אֹ֥הֶל בָּהֶֽם׃<verse eID="Ps.19.5"/></l>
                                <l level="1"><verse osisID="Ps.19.6" sID="Ps.19.6" n="ו"/>וְה֗וּא כְּ֭חָתָן יֹצֵ֣א מֵחֻפָּת֑וֹ</l>
                                <l level="2">יָשִׂ֥ישׂ כְּ֝גִבּ֗וֹר לָר֥וּץ אֹֽרַח׃<verse eID="Ps.19.6"/></l>
                                <l level="1"><verse osisID="Ps.19.7" sID="Ps.19.7" n="ז"/>מִקְצֵ֤ה הַשָּׁמַ֨יִם ׀ מֽוֹצָא֗וֹ</l>
                                <l level="2">וּתְקוּפָת֥וֹ עַל־קְצוֹתָ֑ם</l>
                                <l level="3">וְאֵ֥ין נִ֝סְתָּ֗ר מֵחַמָּתֽוֹ׃<verse eID="Ps.19.7"/></l>
                                <l level="1"><verse osisID="Ps.19.8" sID="Ps.19.8" n="ח"/>תּ֘וֹרַ֤ת יְהֹוָ֣ה תְּ֭מִימָה מְשִׁ֣יבַת נָ֑פֶשׁ</l>
                                <l level="2">עֵד֥וּת יְהֹוָ֥ה נֶ֝אֱמָנָ֗ה מַחְכִּ֥ימַת פֶּֽתִי׃<verse eID="Ps.19.8"/></l>
                                <l level="1"><verse osisID="Ps.19.9" sID="Ps.19.9" n="ט"/>פִּקּ֘וּדֵ֤י יְהֹוָ֣ה יְ֭שָׁרִים מְשַׂמְּחֵי־לֵ֑ב</l>
                                <l level="2">מִצְוַ֥ת יְהֹוָ֥ה בָּ֝רָ֗ה מְאִירַ֥ת עֵינָֽיִם׃<verse eID="Ps.19.9"/></l>
                                <l level="1"><verse osisID="Ps.19.10" sID="Ps.19.10" n="י"/>יִרְאַ֤ת יְהֹוָ֨ה ׀ טְהוֹרָה֮ עוֹמֶ֢דֶת לָ֫עַ֥ד</l>
                                <l level="2">מִֽשְׁפְּטֵי־יְהֹוָ֥ה אֱמֶ֑ת</l>
                                <l level="2">צָֽדְק֥וּ יַחְדָּֽו׃<verse eID="Ps.19.10"/></l>
                                <l level="1"><verse osisID="Ps.19.11" sID="Ps.19.11" n="יא"/>הַֽנֶּחֱמָדִ֗ים מִ֭זָּהָב וּמִפַּ֣ז רָ֑ב</l>
                                <l level="2">וּמְתוּקִ֥ים מִ֝דְּבַ֗שׁ וְנֹ֣פֶת צוּפִֽים׃<verse eID="Ps.19.11"/></l>
                                <l level="1"><verse osisID="Ps.19.12" sID="Ps.19.12" n="יב"/>גַּֽם־עַ֭בְדְּךָ נִזְהָ֣ר בָּהֶ֑ם</l>
                                <l level="2">בְּ֝שׇׁמְרָ֗ם עֵ֣קֶב רָֽב׃<verse eID="Ps.19.12"/></l>
                                <l level="1"><verse osisID="Ps.19.13" sID="Ps.19.13" n="יג"/>שְׁגִיא֥וֹת מִֽי־יָבִ֑ין</l>
                                <l level="2">מִֽנִּסְתָּר֥וֹת נַקֵּֽנִי׃<verse eID="Ps.19.13"/></l>
                                <l level="1"><verse osisID="Ps.19.14" sID="Ps.19.14" n="יד"/>גַּ֤ם מִזֵּדִ֨ים ׀ חֲשֹׂ֬ךְ עַבְדֶּ֗ךָ</l>
                                <l level="2">אַֽל־יִמְשְׁלוּ־בִ֣י אָ֣ז אֵיתָ֑ם</l>
                                <l level="3">וְ֝נִקֵּ֗יתִי מִפֶּ֥שַֽׁע רָֽב׃<verse eID="Ps.19.14"/></l>
                                <l level="1"><verse osisID="Ps.19.15" sID="Ps.19.15" n="טו"/>יִ֥הְיֽוּ לְרָצ֨וֹן ׀ אִמְרֵי־פִ֡י</l>
                                <l level="2">וְהֶגְי֣וֹן לִבִּ֣י לְפָנֶ֑יךָ</l>
                                <l level="3">יְ֝הֹוָ֗ה צוּרִ֥י וְגֹאֲלִֽי׃<verse eID="Ps.19.15"/></l>
                            </lg>
                        </p>
                        <chapter eID="Ps.19"/>
                        <chapter osisID="Ps.20" sID="Ps.20" n="כ"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.20.1" sID="Ps.20.1" n="א"/>לַמְנַצֵּ֗חַ מִזְמ֥וֹר לְדָוִֽד׃<verse eID="Ps.20.1"/></l>
                                <l level="1"><verse osisID="Ps.20.2" sID="Ps.20.2" n="ב"/>יַֽעַנְךָ֣ יְ֭הֹוָה בְּי֣וֹם צָרָ֑ה</l>
                                <l level="2">יְ֝שַׂגֶּבְךָ֗ שֵׁ֤ם ׀ אֱלֹהֵ֬י יַעֲקֹֽב׃<verse eID="Ps.20.2"/></l>
                                <l level="1"><verse osisID="Ps.20.3" sID="Ps.20.3" n="ג"/>יִשְׁלַֽח־עֶזְרְךָ֥ מִקֹּ֑דֶשׁ</l>
                                <l level="2">וּ֝מִצִּיּ֗וֹן יִסְעָדֶֽךָּ׃<verse eID="Ps.20.3"/></l>
                                <l level="1"><verse osisID="Ps.20.4" sID="Ps.20.4" n="ד"/>יִזְכֹּ֥ר כׇּל־מִנְחֹתֶ֑ךָ</l>
                                <l level="2">וְעוֹלָתְךָ֖ יְדַשְּׁנֶ֣ה סֶֽלָה׃<verse eID="Ps.20.4"/></l>
                                <l level="1"><verse osisID="Ps.20.5" sID="Ps.20.5" n="ה"/>יִֽתֶּן־לְךָ֥ כִלְבָבֶ֑ךָ</l>
                                <l level="2">וְֽכׇל־עֲצָתְךָ֥ יְמַלֵּֽא׃<verse eID="Ps.20.5"/></l>
                                <l level="1"><verse osisID="Ps.20.6" sID="Ps.20.6" n="ו"/>נְרַנְּנָ֤ה ׀ בִּ֘ישׁ֤וּעָתֶ֗ךָ</l>
                                <l level="2">וּבְשֵֽׁם־אֱלֹהֵ֥ינוּ נִדְגֹּ֑ל</l>
                                <l level="3">יְמַלֵּ֥א יְ֝הֹוָ֗ה כׇּל־מִשְׁאֲלוֹתֶֽיךָ׃<verse eID="Ps.20.6"/></l>
                                <l level="1"><verse osisID="Ps.20.7" sID="Ps.20.7" n="ז"/>עַתָּ֤ה יָדַ֗עְתִּי</l>
                                <l level="2">כִּ֤י הוֹשִׁ֥יעַ <seg type="x-paseq">׀</seg> יְהֹוָ֗ה מְשִׁ֫יח֥וֹ</l>
                                <l level="1">יַ֭עֲנֵהוּ מִשְּׁמֵ֣י קׇדְשׁ֑וֹ</l>
                                <l level="2">בִּ֝גְבֻר֗וֹת יֵ֣שַׁע יְמִינֽוֹ׃<verse eID="Ps.20.7"/></l>
                                <l level="1"><verse osisID="Ps.20.8" sID="Ps.20.8" n="ח"/>אֵ֣לֶּה בָ֭רֶכֶב וְאֵ֣לֶּה בַסּוּסִ֑ים</l>
                                <l level="2">וַאֲנַ֓חְנוּ ׀ בְּשֵׁם־יְהֹוָ֖ה אֱלֹהֵ֣ינוּ נַזְכִּֽיר׃<verse eID="Ps.20.8"/></l>
                                <l level="1"><verse osisID="Ps.20.9" sID="Ps.20.9" n="ט"/>הֵ֭מָּה כָּרְע֣וּ וְנָפָ֑לוּ</l>
                                <l level="2">וַאֲנַ֥חְנוּ קַּ֝֗מְנוּ וַנִּתְעוֹדָֽד׃<verse eID="Ps.20.9"/></l>
                                <l level="1"><verse osisID="Ps.20.10" sID="Ps.20.10" n="י"/>יְהֹוָ֥ה הוֹשִׁ֑יעָה</l>
                                <l level="2">הַ֝מֶּ֗לֶךְ יַעֲנֵ֥נוּ בְיוֹם־קׇרְאֵֽנוּ׃<verse eID="Ps.20.10"/></l>
                            </lg>
                        </p>
                        <chapter eID="Ps.20"/>
                        <chapter osisID="Ps.21" sID="Ps.21" n="כא"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.21.1" sID="Ps.21.1" n="א"/>לַמְנַצֵּ֗חַ מִזְמ֥וֹר לְדָוִֽד׃<verse eID="Ps.21.1"/></l>
                                <l level="1"><verse osisID="Ps.21.2" sID="Ps.21.2" n="ב"/>יְֽהֹוָ֗ה בְּעׇזְּךָ֥ יִשְׂמַח־מֶ֑לֶךְ</l>
                                <l level="2">וּ֝בִישׁ֥וּעָתְךָ֗ מַה־יָּ֥גֶל <seg type="x-ketiv">יגיל</seg> מְאֹֽד׃<verse eID="Ps.21.2"/></l>
                                <l level="1"><verse osisID="Ps.21.3" sID="Ps.21.3" n="ג"/>תַּאֲוַ֣ת לִ֭בּוֹ נָתַ֣תָּה לּ֑וֹ</l>
                                <l level="2">וַאֲרֶ֥שֶׁת שְׂ֝פָתָ֗יו בַּל־מָנַ֥עְתָּ סֶּֽלָה׃<verse eID="Ps.21.3"/></l>
                                <l level="1"><verse osisID="Ps.21.4" sID="Ps.21.4" n="ד"/>כִּֽי־תְ֭קַדְּמֶנּוּ בִּרְכ֣וֹת ט֑וֹב</l>
                                <l level="2">תָּשִׁ֥ית לְ֝רֹאשׁ֗וֹ עֲטֶ֣רֶת פָּֽז׃<verse eID="Ps.21.4"/></l>
                                <l level="1"><verse osisID="Ps.21.5" sID="Ps.21.5" n="ה"/>חַיִּ֤ים ׀ שָׁאַ֣ל מִ֭מְּךָ נָתַ֣תָּה לּ֑וֹ</l>
                                <l level="2">אֹ֥רֶךְ יָ֝מִ֗ים עוֹלָ֥ם וָעֶֽד׃<verse eID="Ps.21.5"/></l>
                                <l level="1"><verse osisID="Ps.21.6" sID="Ps.21.6" n="ו"/>גָּד֣וֹל כְּ֭בוֹדוֹ בִּישׁוּעָתֶ֑ךָ</l>
                                <l level="2">ה֥וֹד וְ֝הָדָר תְּשַׁוֶּ֥ה עָלָֽיו׃<verse eID="Ps.21.6"/></l>
                                <l level="1"><verse osisID="Ps.21.7" sID="Ps.21.7" n="ז"/>כִּֽי־תְשִׁיתֵ֣הוּ בְרָכ֣וֹת לָעַ֑ד</l>
                                <l level="2">תְּחַדֵּ֥הוּ בְ֝שִׂמְחָ֗ה אֶת־פָּנֶֽיךָ׃<verse eID="Ps.21.7"/></l>
                                <l level="1"><verse osisID="Ps.21.8" sID="Ps.21.8" n="ח"/>כִּֽי־הַ֭מֶּלֶךְ בֹּטֵ֣חַ בַּיהֹוָ֑ה</l>
                                <l level="2">וּבְחֶ֥סֶד עֶ֝לְי֗וֹן בַּל־יִמּֽוֹט׃<verse eID="Ps.21.8"/></l>
                                <l level="1"><verse osisID="Ps.21.9" sID="Ps.21.9" n="ט"/>תִּמְצָ֣א יָ֭דְךָ לְכׇל־אֹיְבֶ֑יךָ</l>
                                <l level="2">יְ֝מִֽינְךָ תִּמְצָ֥א שֹׂנְאֶֽיךָ׃<verse eID="Ps.21.9"/></l>
                                <l level="1"><verse osisID="Ps.21.10" sID="Ps.21.10" n="י"/>תְּשִׁיתֵ֤מוֹ ׀ כְּתַנּ֥וּר אֵשׁ֮ לְעֵ֢ת פָּ֫נֶ֥יךָ</l>
                                <l level="2">יְ֭הֹוָה בְּאַפּ֣וֹ יְבַלְּעֵ֑ם</l>
                                <l level="2">וְֽתֹאכְלֵ֥ם אֵֽשׁ׃<verse eID="Ps.21.10"/></l>
                                <l level="1"><verse osisID="Ps.21.11" sID="Ps.21.11" n="יא"/>פִּ֭רְיָמוֹ מֵאֶ֣רֶץ תְּאַבֵּ֑ד</l>
                                <l level="2">וְ֝זַרְעָ֗ם מִבְּנֵ֥י אָדָֽם׃<verse eID="Ps.21.11"/></l>
                                <l level="1"><verse osisID="Ps.21.12" sID="Ps.21.12" n="יב"/>כִּי־נָט֣וּ עָלֶ֣יךָ רָעָ֑ה</l>
                                <l level="2">חָֽשְׁב֥וּ מְ֝זִמָּ֗ה בַּל־יוּכָֽלוּ׃<verse eID="Ps.21.12"/></l>
                                <l level="1"><verse osisID="Ps.21.13" sID="Ps.21.13" n="יג"/>כִּ֭י תְּשִׁיתֵ֣מוֹ שֶׁ֑כֶם</l>
                                <l level="2">בְּ֝מֵֽיתָרֶ֗יךָ תְּכוֹנֵ֥ן עַל־פְּנֵיהֶֽם׃<verse eID="Ps.21.13"/></l>
                                <l level="1"><verse osisID="Ps.21.14" sID="Ps.21.14" n="יד"/>ר֣וּמָה יְהֹוָ֣ה בְּעֻזֶּ֑ךָ</l>
                                <l level="2">נָשִׁ֥ירָה וּֽ֝נְזַמְּרָ֗ה גְּבוּרָתֶֽךָ׃<verse eID="Ps.21.14"/></l>
                            </lg>
                        </p>
                        <chapter eID="Ps.21"/>
                        <chapter osisID="Ps.22" sID="Ps.22" n="כב"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.22.1" sID="Ps.22.1" n="א"/>לַ֭מְנַצֵּחַ עַל־אַיֶּ֥לֶת הַשַּׁ֗חַר</l>
                                <l level="2">מִזְמ֥וֹר לְדָוִֽד׃<verse eID="Ps.22.1"/></l>
                                <l level="1"><verse osisID="Ps.22.2" sID="Ps.22.2" n="ב"/>אֵלִ֣י אֵ֭לִי לָמָ֣ה עֲזַבְתָּ֑נִי</l>
                                <l level="2">רָח֥וֹק מִֽ֝ישׁוּעָתִ֗י דִּבְרֵ֥י שַׁאֲגָתִֽי׃<verse eID="Ps.22.2"/></l>
                                <l level="1"><verse osisID="Ps.22.3" sID="Ps.22.3" n="ג"/>אֱֽלֹהַ֗י אֶקְרָ֣א י֭וֹמָם וְלֹ֣א תַעֲנֶ֑ה</l>
                                <l level="2">וְ֝לַ֗יְלָה וְֽלֹא־דֻֽמִיָּ֥ה לִֽי׃<verse eID="Ps.22.3"/></l>
                                <l level="1"><verse osisID="Ps.22.4" sID="Ps.22.4" n="ד"/>וְאַתָּ֥ה קָד֑וֹשׁ</l>
                                <l level="2">י֝וֹשֵׁ֗ב תְּהִלּ֥וֹת יִשְׂרָאֵֽל׃<verse eID="Ps.22.4"/></l>
                                <l level="1"><verse osisID="Ps.22.5" sID="Ps.22.5" n="ה"/>בְּ֭ךָ בָּטְח֣וּ אֲבֹתֵ֑ינוּ</l>
                                <l level="2">בָּ֝טְח֗וּ וַֽתְּפַלְּטֵֽמוֹ׃<verse eID="Ps.22.5"/></l>
                                <l level="1"><verse osisID="Ps.22.6" sID="Ps.22.6" n="ו"/>אֵלֶ֣יךָ זָעֲק֣וּ וְנִמְלָ֑טוּ</l>
                                <l level="2">בְּךָ֖ בָטְח֣וּ וְלֹא־בֽוֹשׁוּ׃<verse eID="Ps.22.6"/></l>
                                <l level="1"><verse osisID="Ps.22.7" sID="Ps.22.7" n="ז"/>וְאָנֹכִ֣י תוֹלַ֣עַת וְלֹא־אִ֑ישׁ</l>
                                <l level="2">חֶרְפַּ֥ת אָ֝דָ֗ם וּבְז֥וּי עָֽם׃<verse eID="Ps.22.7"/></l>
                                <l level="1"><verse osisID="Ps.22.8" sID="Ps.22.8" n="ח"/>כׇּל־רֹ֭אַי יַלְעִ֣גוּ לִ֑י</l>
                                <l level="2">יַפְטִ֥ירוּ בְ֝שָׂפָ֗ה יָנִ֥יעוּ רֹֽאשׁ׃<verse eID="Ps.22.8"/></l>
                                <l level="1"><verse osisID="Ps.22.9" sID="Ps.22.9" n="ט"/>גֹּ֣ל אֶל־יְהֹוָ֣ה יְפַלְּטֵ֑הוּ</l>
                                <l level="2">יַ֝צִּילֵ֗הוּ כִּ֘י חָ֥פֵֽץ בּֽוֹ׃<verse eID="Ps.22.9"/></l>
                                <l level="1"><verse osisID="Ps.22.10" sID="Ps.22.10" n="י"/>כִּֽי־אַתָּ֣ה גֹחִ֣י מִבָּ֑טֶן</l>
                                <l level="2">מַ֝בְטִיחִ֗י עַל־שְׁדֵ֥י אִמִּֽי׃<verse eID="Ps.22.10"/></l>
                                <l level="1"><verse osisID="Ps.22.11" sID="Ps.22.11" n="יא"/>עָ֭לֶיךָ הׇשְׁלַ֣כְתִּי מֵרָ֑חֶם</l>
                                <l level="2">מִבֶּ֥טֶן אִ֝מִּ֗י אֵ֣לִי אָֽתָּה׃<verse eID="Ps.22.11"/></l>
                                <l level="1"><verse osisID="Ps.22.12" sID="Ps.22.12" n="יב"/>אַל־תִּרְחַ֣ק מִ֭מֶּנִּי כִּי־צָרָ֣ה קְרוֹבָ֑ה</l>
                                <l level="2">כִּי־אֵ֥ין עוֹזֵֽר׃<verse eID="Ps.22.12"/></l>
                                <l level="1"><verse osisID="Ps.22.13" sID="Ps.22.13" n="יג"/>סְ֭בָבוּנִי פָּרִ֣ים רַבִּ֑ים</l>
                                <l level="2">אַבִּירֵ֖י בָשָׁ֣ן כִּתְּרֽוּנִי׃<verse eID="Ps.22.13"/></l>
                                <l level="1"><verse osisID="Ps.22.14" sID="Ps.22.14" n="יד"/>פָּצ֣וּ עָלַ֣י פִּיהֶ֑ם</l>
                                <l level="2">אַ֝רְיֵ֗ה טֹרֵ֥ף וְשֹׁאֵֽג׃<verse eID="Ps.22.14"/></l>
                                <l level="1"><verse osisID="Ps.22.15" sID="Ps.22.15" n="טו"/>כַּמַּ֥יִם נִשְׁפַּכְתִּי֮</l>
                                <l level="2">וְהִתְפָּֽרְד֗וּ כׇּֽל־עַצְמ֫וֹתָ֥י</l>
                                <l level="1">הָיָ֣ה לִ֭בִּי כַּדּוֹנָ֑ג</l>
                                <l level="2">נָ֝מֵ֗ס בְּת֣וֹךְ מֵעָֽי׃<verse eID="Ps.22.15"/></l>
                                <l level="1"><verse osisID="Ps.22.16" sID="Ps.22.16" n="טז"/>יָ֘בֵ֤שׁ כַּחֶ֨רֶשׂ ׀ כֹּחִ֗י</l>
                                <l level="2">וּ֭לְשׁוֹנִי מֻדְבָּ֣ק מַלְקוֹחָ֑י</l>
                                <l level="3">וְֽלַעֲפַר־מָ֥וֶת תִּשְׁפְּתֵֽנִי׃<verse eID="Ps.22.16"/></l>
                                <l level="1"><verse osisID="Ps.22.17" sID="Ps.22.17" n="יז"/>כִּ֥י סְבָב֗וּנִי כְּלָ֫בִ֥ים</l>
                                <l level="2">עֲדַ֣ת מְ֭רֵעִים הִקִּיפ֑וּנִי</l>
                                <l level="3">כָּ֝אֲרִ֗י יָדַ֥י וְרַגְלָֽי׃<verse eID="Ps.22.17"/></l>
                                <l level="1"><verse osisID="Ps.22.18" sID="Ps.22.18" n="יח"/>אֲסַפֵּ֥ר כׇּל־עַצְמוֹתָ֑י</l>
                                <l level="2">הֵ֥מָּה יַ֝בִּ֗יטוּ יִרְאוּ־בִֽי׃<verse eID="Ps.22.18"/></l>
                                <l level="1"><verse osisID="Ps.22.19" sID="Ps.22.19" n="יט"/>יְחַלְּק֣וּ בְגָדַ֣י לָהֶ֑ם</l>
                                <l level="2">וְעַל־לְ֝בוּשִׁ֗י יַפִּ֥ילוּ גוֹרָֽל׃<verse eID="Ps.22.19"/></l>
                                <l level="1"><verse osisID="Ps.22.20" sID="Ps.22.20" n="כ"/>וְאַתָּ֣ה יְ֭הֹוָה אַל־תִּרְחָ֑ק</l>
                                <l level="2">אֱ֝יָלוּתִ֗י לְעֶזְרָ֥תִי חֽוּשָׁה׃<verse eID="Ps.22.20"/></l>
                                <l level="1"><verse osisID="Ps.22.21" sID="Ps.22.21" n="כא"/>הַצִּ֣ילָה מֵחֶ֣רֶב נַפְשִׁ֑י</l>
                                <l level="2">מִיַּד־כֶּ֝֗לֶב יְחִידָתִֽי׃<verse eID="Ps.22.21"/></l>
                                <l level="1"><verse osisID="Ps.22.22" sID="Ps.22.22" n="כב"/>ה֭וֹשִׁיעֵנִי מִפִּ֣י אַרְיֵ֑ה</l>
                                <l level="2">וּמִקַּרְנֵ֖י רֵמִ֣ים עֲנִיתָֽנִי׃<verse eID="Ps.22.22"/></l>
                                <l level="1"><verse osisID="Ps.22.23" sID="Ps.22.23" n="כג"/>אֲסַפְּרָ֣ה שִׁמְךָ֣ לְאֶחָ֑י</l>
                                <l level="2">בְּת֖וֹךְ קָהָ֣ל אֲהַלְלֶֽךָּ׃<verse eID="Ps.22.23"/></l>
                                <l level="1"><verse osisID="Ps.22.24" sID="Ps.22.24" n="כד"/>יִרְאֵ֤י יְהֹוָ֨ה ׀ הַֽלְל֗וּהוּ</l>
                                <l level="2">כׇּל־זֶ֣רַע יַעֲקֹ֣ב כַּבְּד֑וּהוּ</l>
                                <l level="3">וְג֥וּרוּ מִ֝מֶּ֗נּוּ כׇּל־זֶ֥רַע יִשְׂרָאֵֽל׃<verse eID="Ps.22.24"/></l>
                                <l level="1"><verse osisID="Ps.22.25" sID="Ps.22.25" n="כה"/>כִּ֤י לֹֽא־בָזָ֨ה וְלֹ֪א שִׁקַּ֡ץ</l>
                                <l level="2">עֱנ֬וּת עָנִ֗י</l>
                                <l level="1">וְלֹא־הִסְתִּ֣יר פָּנָ֣יו מִמֶּ֑נּוּ</l>
                                <l level="2">וּֽבְשַׁוְּע֖וֹ אֵלָ֣יו שָׁמֵֽעַ׃<verse eID="Ps.22.25"/></l>
                                <l level="1"><verse osisID="Ps.22.26" sID="Ps.22.26" n="כו"/>מֵ֥אִתְּךָ֗ תְּֽהִלָּ֫תִ֥י</l>
                                <l level="2">בְּקָהָ֥ל רָ֑ב</l>
                                <l level="2">נְדָרַ֥י אֲ֝שַׁלֵּ֗ם נֶ֣גֶד יְרֵאָֽיו׃<verse eID="Ps.22.26"/></l>
                                <l level="1"><verse osisID="Ps.22.27" sID="Ps.22.27" n="כז"/>יֹאכְל֬וּ עֲנָוִ֨ים ׀ וְיִשְׂבָּ֗עוּ</l>
                                <l level="2">יְהַֽלְל֣וּ יְ֭הֹוָה דֹּ֣רְשָׁ֑יו</l>
                                <l level="3">יְחִ֖י לְבַבְכֶ֣ם לָעַֽד׃<verse eID="Ps.22.27"/></l>
                                <l level="1"><verse osisID="Ps.22.28" sID="Ps.22.28" n="כח"/>יִזְכְּר֤וּ ׀ וְיָשֻׁ֣בוּ אֶל־יְ֭הֹוָה</l>
                                <l level="2">כׇּל־אַפְסֵי־אָ֑רֶץ</l>
                                <l level="1">וְיִֽשְׁתַּחֲו֥וּ לְ֝פָנֶ֗יךָ</l>
                                <l level="2">כׇּֽל־מִשְׁפְּח֥וֹת גּוֹיִֽם׃<verse eID="Ps.22.28"/></l>
                                <l level="1"><verse osisID="Ps.22.29" sID="Ps.22.29" n="כט"/>כִּ֣י לַ֭יהֹוָה הַמְּלוּכָ֑ה</l>
                                <l level="2">וּ֝מֹשֵׁ֗ל בַּגּוֹיִֽם׃<verse eID="Ps.22.29"/></l>
                                <l level="1"><verse osisID="Ps.22.30" sID="Ps.22.30" n="ל"/>אָכְל֬וּ וַיִּֽשְׁתַּחֲו֨וּ ׀ כׇּֽל־דִּשְׁנֵי־אֶ֗רֶץ</l>
                                <l level="2">לְפָנָ֣יו יִ֭כְרְעוּ כׇּל־יוֹרְדֵ֣י עָפָ֑ר</l>
                                <l level="3">וְ֝נַפְשׁ֗וֹ לֹ֣א חִיָּֽה׃<verse eID="Ps.22.30"/></l>
                                <l level="1"><verse osisID="Ps.22.31" sID="Ps.22.31" n="לא"/>זֶ֥רַע יַֽעַבְדֶ֑נּוּ</l>
                                <l level="2">יְסֻפַּ֖ר לַֽאדֹנָ֣י לַדּֽוֹר׃<verse eID="Ps.22.31"/></l>
                                <l level="1"><verse osisID="Ps.22.32" sID="Ps.22.32" n="לב"/>יָ֭בֹאוּ וְיַגִּ֣ידוּ צִדְקָת֑וֹ</l>
                                <l level="2">לְעַ֥ם נ֝וֹלָ֗ד כִּ֣י עָשָֽׂה׃<verse eID="Ps.22.32"/></l>
                            </lg>
                        </p>
                        <chapter eID="Ps.22"/>
                        <chapter osisID="Ps.23" sID="Ps.23" n="כג"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.23.1" sID="Ps.23.1" n="א"/>מִזְמ֥וֹר לְדָוִ֑ד</l>
                                <l level="2">יְהֹוָ֥ה רֹ֝עִ֗י לֹ֣א אֶחְסָֽר׃<verse eID="Ps.23.1"/></l>
                                <l level="1"><verse osisID="Ps.23.2" sID="Ps.23.2" n="ב"/>בִּנְא֣וֹת דֶּ֭שֶׁא יַרְבִּיצֵ֑נִי</l>
                                <l level="2">עַל־מֵ֖י מְנֻח֣וֹת יְנַהֲלֵֽנִי׃<verse eID="Ps.23.2"/></l>
                                <l level="1"><verse osisID="Ps.23.3" sID="Ps.23.3" n="ג"/>נַפְשִׁ֥י יְשׁוֹבֵ֑ב</l>
                                <l level="2">יַֽנְחֵ֥נִי בְמַעְגְּלֵי־צֶ֝֗דֶק לְמַ֣עַן שְׁמֽוֹ׃<verse eID="Ps.23.3"/></l>
                                <l level="1"><verse osisID="Ps.23.4" sID="Ps.23.4" n="ד"/>גַּ֤ם כִּֽי־אֵלֵ֨ךְ בְּגֵ֪יא צַלְמָ֡וֶת</l>
                                <l level="2">לֹא־אִ֘ירָ֤א רָ֗ע</l>
                                <l level="3">כִּי־אַתָּ֥ה עִמָּדִ֑י</l>
                                <l level="1">שִׁבְטְךָ֥ וּ֝מִשְׁעַנְתֶּ֗ךָ</l>
                                <l level="2">הֵ֣מָּה יְנַֽחֲמֻֽנִי׃<verse eID="Ps.23.4"/></l>
                                <l level="1"><verse osisID="Ps.23.5" sID="Ps.23.5" n="ה"/>תַּעֲרֹ֬ךְ לְפָנַ֨י ׀ שֻׁלְחָ֗ן</l>
                                <l level="2">נֶ֥גֶד צֹרְרָ֑י</l>
                                <l level="1">דִּשַּׁ֥נְתָּ בַשֶּׁ֥מֶן רֹ֝אשִׁ֗י</l>
                                <l level="2">כּוֹסִ֥י רְוָיָֽה׃<verse eID="Ps.23.5"/></l>
                                <l level="1"><verse osisID="Ps.23.6" sID="Ps.23.6" n="ו"/>אַ֤ךְ ׀ ט֤וֹב וָחֶ֣סֶד יִ֭רְדְּפוּנִי</l>
                                <l level="2">כׇּל־יְמֵ֣י חַיָּ֑י</l>
                                <l level="3">וְשַׁבְתִּ֥י בְּבֵית־יְ֝הֹוָ֗ה לְאֹ֣רֶךְ יָמִֽים׃<verse eID="Ps.23.6"/></l>
                            </lg>
                        </p>
                        <chapter eID="Ps.23"/>
                        <chapter osisID="Ps.24" sID="Ps.24" n="כד"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.24.1" sID="Ps.24.1" n="א"/>לְדָוִ֗ד מִ֫זְמ֥וֹר</l>
                                <l level="1">לַֽ֭יהֹוָה הָאָ֣רֶץ וּמְלוֹאָ֑הּ</l>
                                <l level="3">תֵּ֝בֵ֗ל וְיֹ֣שְׁבֵי בָֽהּ׃<verse eID="Ps.24.1"/></l>
                                <l level="1"><verse osisID="Ps.24.2" sID="Ps.24.2" n="ב"/>כִּי־ה֭וּא עַל־יַמִּ֣ים יְסָדָ֑הּ</l>
                                <l level="2">וְעַל־נְ֝הָר֗וֹת יְכוֹנְנֶֽהָ׃<verse eID="Ps.24.2"/></l>
                                <l level="1"><verse osisID="Ps.24.3" sID="Ps.24.3" n="ג"/>מִֽי־יַעֲלֶ֥ה בְהַר־יְהֹוָ֑ה</l>
                                <l level="2">וּמִי־יָ֝קוּם בִּמְק֥וֹם קׇדְשֽׁוֹ׃<verse eID="Ps.24.3"/></l>
                                <l level="1"><verse osisID="Ps.24.4" sID="Ps.24.4" n="ד"/>נְקִ֥י כַפַּ֗יִם וּֽבַר־לֵ֫בָ֥ב</l>
                                <l level="2">אֲשֶׁ֤ר ׀ לֹא־נָשָׂ֣א לַשָּׁ֣וְא נַפְשִׁ֑י</l>
                                <l level="3">וְלֹ֖א נִשְׁבַּ֣ע לְמִרְמָֽה׃<verse eID="Ps.24.4"/></l>
                                <l level="1"><verse osisID="Ps.24.5" sID="Ps.24.5" n="ה"/>יִשָּׂ֣א בְ֭רָכָה מֵאֵ֣ת יְהֹוָ֑ה</l>
                                <l level="2">וּ֝צְדָקָ֗ה מֵאֱלֹהֵ֥י יִשְׁעֽוֹ׃<verse eID="Ps.24.5"/></l>
                                <l level="1"><verse osisID="Ps.24.6" sID="Ps.24.6" n="ו"/>זֶ֭ה דּ֣וֹר דֹּרְשָׁ֑ו</l>
                                <l level="2">מְבַקְשֵׁ֨י פָנֶ֖יךָ יַעֲקֹ֣ב סֶֽלָה׃<verse eID="Ps.24.6"/></l>
                                <l level="1"><verse osisID="Ps.24.7" sID="Ps.24.7" n="ז"/>שְׂא֤וּ שְׁעָרִ֨ים ׀ רָֽאשֵׁיכֶ֗ם</l>
                                <l level="2">וְֽ֭הִנָּשְׂאוּ פִּתְחֵ֣י עוֹלָ֑ם</l>
                                <l level="3">וְ֝יָב֗וֹא מֶ֣לֶךְ הַכָּבֽוֹד׃<verse eID="Ps.24.7"/></l>
                                <l level="1"><verse osisID="Ps.24.8" sID="Ps.24.8" n="ח"/>מִ֥י זֶה֮ מֶ֤לֶךְ הַכָּ֫ב֥וֹד</l>
                                <l level="2">יְ֭הֹוָה עִזּ֣וּז וְגִבּ֑וֹר</l>
                                <l level="3">יְ֝הֹוָ֗ה גִּבּ֥וֹר מִלְחָמָֽה׃<verse eID="Ps.24.8"/></l>
                                <l level="1"><verse osisID="Ps.24.9" sID="Ps.24.9" n="ט"/>שְׂא֤וּ שְׁעָרִ֨ים ׀ רָֽאשֵׁיכֶ֗ם</l>
                                <l level="2">וּ֭שְׂאוּ פִּתְחֵ֣י עוֹלָ֑ם</l>
                                <l level="3">וְ֝יָבֹ֗א מֶ֣לֶךְ הַכָּבֽוֹד׃<verse eID="Ps.24.9"/></l>
                                <l level="1"><verse osisID="Ps.24.10" sID="Ps.24.10" n="י"/>מִ֤י ה֣וּא זֶה֮ מֶ֤לֶךְ הַכָּ֫ב֥וֹד</l>
                                <l level="2">יְהֹוָ֥ה צְבָא֑וֹת</l>
                                <l level="3">ה֤וּא מֶ֖לֶךְ הַכָּב֣וֹד סֶֽלָה׃<verse eID="Ps.24.10"/></l>
                            </lg>
                        </p>
                        <chapter eID="Ps.24"/>
                        <chapter osisID="Ps.25" sID="Ps.25" n="כה"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.25.1" sID="Ps.25.1" n="א"/>לְדָוִ֡ד</l>
                                <l level="2">אֵלֶ֥יךָ יְ֝הֹוָ֗ה נַפְשִׁ֥י אֶשָּֽׂא׃<verse eID="Ps.25.1"/></l>
                                <l level="1"><verse osisID="Ps.25.2" sID="Ps.25.2" n="ב"/>אֱֽלֹהַ֗י בְּךָ֣ בָ֭טַחְתִּי אַל־אֵב֑וֹשָׁה</l>
                                <l level="2">אַל־יַעַלְצ֖וּ אוֹיְבַ֣י לִֽי׃<verse eID="Ps.25.2"/></l>
                                <l level="1"><verse osisID="Ps.25.3" sID="Ps.25.3" n="ג"/>גַּ֣ם כָּל־קֹ֭וֶיךָ לֹ֣א יֵבֹ֑שׁוּ</l>
                                <l level="2">יֵ֝בֹ֗שׁוּ הַבּוֹגְדִ֥ים רֵיקָֽם׃<verse eID="Ps.25.3"/></l>
                                <l level="1"><verse osisID="Ps.25.4" sID="Ps.25.4" n="ד"/>דְּרָכֶ֣יךָ יְ֭הֹוָה הוֹדִיעֵ֑נִי</l>
                                <l level="2">אֹ֖רְחוֹתֶ֣יךָ לַמְּדֵֽנִי׃<verse eID="Ps.25.4"/></l>
                                <l level="1"><verse osisID="Ps.25.5" sID="Ps.25.5" n="ה"/>הַדְרִ֘יכֵ֤נִי בַאֲמִתֶּ֨ךָ ׀ וְֽלַמְּדֵ֗נִי</l>
                                <l level="2">כִּֽי־אַ֭תָּה אֱלֹהֵ֣י יִשְׁעִ֑י</l>
                                <l level="3">אוֹתְךָ֥ קִ֝וִּ֗יתִי כׇּל־הַיּֽוֹם׃<verse eID="Ps.25.5"/></l>
                                <l level="1"><verse osisID="Ps.25.6" sID="Ps.25.6" n="ו"/>זְכֹר־רַחֲמֶ֣יךָ יְ֭הֹוָה וַחֲסָדֶ֑יךָ</l>
                                <l level="2">כִּ֖י מֵעוֹלָ֣ם הֵֽמָּה׃<verse eID="Ps.25.6"/></l>
                                <l level="1"><verse osisID="Ps.25.7" sID="Ps.25.7" n="ז"/>חַטֹּ֤אות נְעוּרַ֨י ׀ וּפְשָׁעַ֗י אַל־תִּ֫זְכֹּ֥ר</l>
                                <l level="2">כְּחַסְדְּךָ֥ זְכׇר־לִי־אַ֑תָּה</l>
                                <l level="3">לְמַ֖עַן טוּבְךָ֣ יְהֹוָֽה׃<verse eID="Ps.25.7"/></l>
                                <l level="1"><verse osisID="Ps.25.8" sID="Ps.25.8" n="ח"/>טוֹב־וְיָשָׁ֥ר יְהֹוָ֑ה</l>
                                <l level="2">עַל־כֵּ֤ן יוֹרֶ֖ה חַטָּאִ֣ים בַּדָּֽרֶךְ׃<verse eID="Ps.25.8"/></l>
                                <l level="1"><verse osisID="Ps.25.9" sID="Ps.25.9" n="ט"/>יַדְרֵ֣ךְ עֲ֭נָוִים בַּמִּשְׁפָּ֑ט</l>
                                <l level="2">וִילַמֵּ֖ד עֲנָוִ֣ים דַּרְכּֽוֹ׃<verse eID="Ps.25.9"/></l>
                                <l level="1"><verse osisID="Ps.25.10" sID="Ps.25.10" n="י"/>כׇּל־אׇרְח֣וֹת יְ֭הֹוָה חֶ֣סֶד וֶאֱמֶ֑ת</l>
                                <l level="2">לְנֹצְרֵ֥י בְ֝רִית֗וֹ וְעֵדֹתָֽיו׃<verse eID="Ps.25.10"/></l>
                                <l level="1"><verse osisID="Ps.25.11" sID="Ps.25.11" n="יא"/>לְמַֽעַן־שִׁמְךָ֥ יְהֹוָ֑ה</l>
                                <l level="2">וְֽסָלַחְתָּ֥ לַ֝עֲוֺנִ֗י כִּ֣י רַב־הֽוּא׃<verse eID="Ps.25.11"/></l>
                                <l level="1"><verse osisID="Ps.25.12" sID="Ps.25.12" n="יב"/>מִי־זֶ֣ה הָ֭אִישׁ יְרֵ֣א יְהֹוָ֑ה</l>
                                <l level="2">י֝וֹרֶ֗נּוּ בְּדֶ֣רֶךְ יִבְחָֽר׃<verse eID="Ps.25.12"/></l>
                                <l level="1"><verse osisID="Ps.25.13" sID="Ps.25.13" n="יג"/>נַ֭פְשׁוֹ בְּט֣וֹב תָּלִ֑ין</l>
                                <l level="2">וְ֝זַרְע֗וֹ יִ֣ירַשׁ אָֽרֶץ׃<verse eID="Ps.25.13"/></l>
                                <l level="1"><verse osisID="Ps.25.14" sID="Ps.25.14" n="יד"/>ס֣וֹד יְ֭הֹוָה לִירֵאָ֑יו</l>
                                <l level="2">וּ֝בְרִית֗וֹ לְהוֹדִיעָֽם׃<verse eID="Ps.25.14"/></l>
                                <l level="1"><verse osisID="Ps.25.15" sID="Ps.25.15" n="טו"/>עֵינַ֣י תָּ֭מִיד אֶל־יְהֹוָ֑ה</l>
                                <l level="2">כִּ֤י הֽוּא־יוֹצִ֖יא מֵרֶ֣שֶׁת רַגְלָֽי׃<verse eID="Ps.25.15"/></l>
                                <l level="1"><verse osisID="Ps.25.16" sID="Ps.25.16" n="טז"/>פְּנֵה־אֵלַ֥י וְחׇנֵּ֑נִי</l>
                                <l level="2">כִּֽי־יָחִ֖יד וְעָנִ֣י אָֽנִי׃<verse eID="Ps.25.16"/></l>
                                <l level="1"><verse osisID="Ps.25.17" sID="Ps.25.17" n="יז"/>צָר֣וֹת לְבָבִ֣י הִרְחִ֑יבוּ</l>
                                <l level="2">מִ֝מְּצוּקוֹתַ֗י הוֹצִיאֵֽנִי׃<verse eID="Ps.25.17"/></l>
                                <l level="1"><verse osisID="Ps.25.18" sID="Ps.25.18" n="יח"/>רְאֵ֣ה עׇ֭נְיִי וַעֲמָלִ֑י</l>
                                <l level="2">וְ֝שָׂ֗א לְכׇל־חַטֹּאותָֽי׃<verse eID="Ps.25.18"/></l>
                                <l level="1"><verse osisID="Ps.25.19" sID="Ps.25.19" n="יט"/>רְאֵֽה־אֹיְבַ֥י כִּי־רָ֑בּוּ</l>
                                <l level="2">וְשִׂנְאַ֖ת חָמָ֣ס שְׂנֵאֽוּנִי׃<verse eID="Ps.25.19"/></l>
                                <l level="1"><verse osisID="Ps.25.20" sID="Ps.25.20" n="כ"/>שׇׁמְרָ֣ה נַ֭פְשִׁי וְהַצִּילֵ֑נִי</l>
                                <l level="2">אַל־אֵ֝ב֗וֹשׁ כִּֽי־חָסִ֥יתִי בָֽךְ׃<verse eID="Ps.25.20"/></l>
                                <l level="1"><verse osisID="Ps.25.21" sID="Ps.25.21" n="כא"/>תֹּם־וָיֹ֥שֶׁר יִצְּר֑וּנִי</l>
                                <l level="2">כִּ֝֗י קִוִּיתִֽיךָ׃<verse eID="Ps.25.21"/></l>
                                <l level="1"><verse osisID="Ps.25.22" sID="Ps.25.22" n="כב"/>פְּדֵ֣ה אֱ֭לֹהִים אֶת־יִשְׂרָאֵ֑ל</l>
                                <l level="2">מִ֝כֹּ֗ל צָרוֹתָֽיו׃<verse eID="Ps.25.22"/></l>
                            </lg>
                        </p>
                        <chapter eID="Ps.25"/>
                        <chapter osisID="Ps.26" sID="Ps.26" n="כו"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.26.1" sID="Ps.26.1" n="א"/>לְדָוִ֨ד ׀ שׇׁפְטֵ֤נִי יְהֹוָ֗ה</l>
                                <l level="2">כִּֽי־אֲ֭נִי בְּתֻמִּ֣י הָלַ֑כְתִּי</l>
                                <l level="3">וּבַיהֹוָ֥ה בָּ֝טַ֗חְתִּי לֹ֣א אֶמְעָֽד׃<verse eID="Ps.26.1"/></l>
                                <l level="1"><verse osisID="Ps.26.2" sID="Ps.26.2" n="ב"/>בְּחָנֵ֣נִי יְהֹוָ֣ה וְנַסֵּ֑נִי</l>
                                <l level="2"><seg type="x-ketiv">צרופה</seg> צׇרְפָ֖ה כִלְיוֹתַ֣י וְלִבִּֽי׃<verse eID="Ps.26.2"/></l>
                                <l level="1"><verse osisID="Ps.26.3" sID="Ps.26.3" n="ג"/>כִּֽי־חַ֭סְדְּךָ לְנֶ֣גֶד עֵינָ֑י</l>
                                <l level="2">וְ֝הִתְהַלַּ֗כְתִּי בַּאֲמִתֶּֽךָ׃<verse eID="Ps.26.3"/></l>
                                <l level="1"><verse osisID="Ps.26.4" sID="Ps.26.4" n="ד"/>לֹֽא־יָ֭שַׁבְתִּי עִם־מְתֵי־שָׁ֑וְא</l>
                                <l level="2">וְעִ֥ם נַ֝עֲלָמִ֗ים לֹ֣א אָבֽוֹא׃<verse eID="Ps.26.4"/></l>
                                <l level="1"><verse osisID="Ps.26.5" sID="Ps.26.5" n="ה"/>שָׂ֭נֵאתִי קְהַ֣ל מְרֵעִ֑ים</l>
                                <l level="2">וְעִם־רְ֝שָׁעִ֗ים לֹ֣א אֵשֵֽׁב׃<verse eID="Ps.26.5"/></l>
                                <l level="1"><verse osisID="Ps.26.6" sID="Ps.26.6" n="ו"/>אֶרְחַ֣ץ בְּנִקָּי֣וֹן כַּפָּ֑י</l>
                                <l level="2">וַאֲסֹבְבָ֖ה אֶת־מִזְבַּחֲךָ֣ יְהֹוָֽה׃<verse eID="Ps.26.6"/></l>
                                <l level="1"><verse osisID="Ps.26.7" sID="Ps.26.7" n="ז"/>לַ֭שְׁמִעַ בְּק֣וֹל תּוֹדָ֑ה</l>
                                <l level="2">וּ֝לְסַפֵּ֗ר כׇּל־נִפְלְאוֹתֶֽיךָ׃<verse eID="Ps.26.7"/></l>
                                <l level="1"><verse osisID="Ps.26.8" sID="Ps.26.8" n="ח"/>יְֽהֹוָ֗ה אָ֭הַבְתִּי מְע֣וֹן בֵּיתֶ֑ךָ</l>
                                <l level="2">וּ֝מְק֗וֹם מִשְׁכַּ֥ן כְּבוֹדֶֽךָ׃<verse eID="Ps.26.8"/></l>
                                <l level="1"><verse osisID="Ps.26.9" sID="Ps.26.9" n="ט"/>אַל־תֶּאֱסֹ֣ף עִם־חַטָּאִ֣ים נַפְשִׁ֑י</l>
                                <l level="2">וְעִם־אַנְשֵׁ֖י דָמִ֣ים חַיָּֽי׃<verse eID="Ps.26.9"/></l>
                                <l level="1"><verse osisID="Ps.26.10" sID="Ps.26.10" n="י"/>אֲשֶׁר־בִּידֵיהֶ֥ם זִמָּ֑ה</l>
                                <l level="2">וִ֝ימִינָ֗ם מָ֣לְאָה שֹּֽׁחַד׃<verse eID="Ps.26.10"/></l>
                                <l level="1"><verse osisID="Ps.26.11" sID="Ps.26.11" n="יא"/>וַ֭אֲנִי בְּתֻמִּ֥י אֵלֵ֗ךְ</l>
                                <l level="2">פְּדֵ֣נִי וְחׇנֵּֽנִי׃<verse eID="Ps.26.11"/></l>
                                <l level="1"><verse osisID="Ps.26.12" sID="Ps.26.12" n="יב"/>רַ֭גְלִי עָמְדָ֣ה בְמִישׁ֑וֹר</l>
                                <l level="2">בְּ֝מַקְהֵלִ֗ים אֲבָרֵ֥ךְ יְהֹוָֽה׃<verse eID="Ps.26.12"/></l>
                            </lg>
                        </p>
                        <chapter eID="Ps.26"/>
                        <chapter osisID="Ps.27" sID="Ps.27" n="כז"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.27.1" sID="Ps.27.1" n="א"/>לְדָוִ֨ד ׀</l>
                                <l level="2">יְהֹוָ֤ה ׀ אוֹרִ֣י וְ֭יִשְׁעִי מִמִּ֣י אִירָ֑א</l>
                                <l level="3">יְהֹוָ֥ה מָעוֹז־חַ֝יַּ֗י מִמִּ֥י אֶפְחָֽד׃<verse eID="Ps.27.1"/></l>
                                <l level="1"><verse osisID="Ps.27.2" sID="Ps.27.2" n="ב"/>בִּקְרֹ֤ב עָלַ֨י ׀ מְרֵעִים֮</l>
                                <l level="2">לֶאֱכֹ֢ל אֶת־בְּשָׂ֫רִ֥י</l>
                                <l level="1">צָרַ֣י וְאֹיְבַ֣י לִ֑י</l>
                                <l level="2">הֵ֖מָּה כָשְׁל֣וּ וְנָפָֽלוּ׃<verse eID="Ps.27.2"/></l>
                                <l level="1"><verse osisID="Ps.27.3" sID="Ps.27.3" n="ג"/>אִם־תַּחֲנֶ֬ה עָלַ֨י ׀ מַחֲנֶה֮</l>
                                <l level="2">לֹא־יִירָ֢א לִ֫בִּ֥י</l>
                                <l level="1">אִם־תָּק֣וּם עָ֭לַי מִלְחָמָ֑ה</l>
                                <l level="2">בְּ֝זֹ֗את אֲנִ֣י בוֹטֵֽחַ׃<verse eID="Ps.27.3"/></l>
                                <l level="1"><verse osisID="Ps.27.4" sID="Ps.27.4" n="ד"/>אַחַ֤ת ׀ שָׁאַ֣לְתִּי מֵֽאֵת־יְהֹוָה֮</l>
                                <l level="2">אוֹתָ֢הּ אֲבַ֫קֵּ֥שׁ</l>
                                <l level="1">שִׁבְתִּ֣י בְּבֵית־יְ֭הֹוָה כׇּל־יְמֵ֣י חַיַּ֑י</l>
                                <l level="2">לַחֲז֥וֹת בְּנֹעַם־יְ֝הֹוָ֗ה וּלְבַקֵּ֥ר בְּהֵֽיכָלֽוֹ׃<verse eID="Ps.27.4"/></l>
                                <l level="1"><verse osisID="Ps.27.5" sID="Ps.27.5" n="ה"/>כִּ֤י יִצְפְּנֵ֨נִי ׀ בְּסֻכֹּה֮ בְּי֢וֹם רָ֫עָ֥ה</l>
                                <l level="2">יַ֭סְתִּרֵנִי בְּסֵ֣תֶר אׇהֳל֑וֹ</l>
                                <l level="2">בְּ֝צ֗וּר יְרוֹמְמֵֽנִי׃<verse eID="Ps.27.5"/></l>
                                <l level="1"><verse osisID="Ps.27.6" sID="Ps.27.6" n="ו"/>וְעַתָּ֨ה יָר֪וּם רֹאשִׁ֡י עַ֤ל אֹיְבַ֬י סְֽבִיבוֹתַ֗י</l>
                                <l level="2">וְאֶזְבְּחָ֣ה בְ֭אׇהֳלוֹ זִבְחֵ֣י תְרוּעָ֑ה</l>
                                <l level="3">אָשִׁ֥ירָה וַ֝אֲזַמְּרָ֗ה לַֽיהֹוָֽה׃<verse eID="Ps.27.6"/></l>
                                <l level="1"><verse osisID="Ps.27.7" sID="Ps.27.7" n="ז"/>שְׁמַע־יְהֹוָ֖ה קוֹלִ֥י אֶקְרָ֗א</l>
                                <l level="2">וְחָנֵּ֥נִי וַֽעֲנֵֽנִי׃<verse eID="Ps.27.7"/></l>
                                <l level="1"><verse osisID="Ps.27.8" sID="Ps.27.8" n="ח"/>לְךָ֤ ׀ אָמַ֣ר לִ֭בִּי בַּקְּשׁ֣וּ פָנָ֑י</l>
                                <l level="2">אֶת־פָּנֶ֖יךָ יְהֹוָ֣ה אֲבַקֵּֽשׁ׃<verse eID="Ps.27.8"/></l>
                                <l level="1"><verse osisID="Ps.27.9" sID="Ps.27.9" n="ט"/>אַל־תַּסְתֵּ֬ר פָּנֶ֨יךָ ׀ מִמֶּנִּי֮</l>
                                <l level="2">אַ֥ל תַּט־בְּאַ֗ף עַ֫בְדֶּ֥ךָ</l>
                                <l level="1">עֶזְרָתִ֥י הָיִ֑יתָ</l>
                                <l level="2">אַֽל־תִּטְּשֵׁ֥נִי וְאַל־תַּ֝עַזְבֵ֗נִי אֱלֹהֵ֥י יִשְׁעִֽי׃<verse eID="Ps.27.9"/></l>
                                <l level="1"><verse osisID="Ps.27.10" sID="Ps.27.10" n="י"/>כִּֽי־אָבִ֣י וְאִמִּ֣י עֲזָב֑וּנִי</l>
                                <l level="2">וַֽיהֹוָ֣ה יַאַסְפֵֽנִי׃<verse eID="Ps.27.10"/></l>
                                <l level="1"><verse osisID="Ps.27.11" sID="Ps.27.11" n="יא"/>ה֤וֹרֵ֥נִי יְהֹוָ֗ה דַּ֫רְכֶּ֥ךָ</l>
                                <l level="2">וּ֭נְחֵנִי בְּאֹ֣רַח מִישׁ֑וֹר</l>
                                <l level="2">לְ֝מַ֗עַן שֽׁוֹרְרָֽי׃<verse eID="Ps.27.11"/></l>
                                <l level="1"><verse osisID="Ps.27.12" sID="Ps.27.12" n="יב"/>אַֽל־תִּ֭תְּנֵנִי בְּנֶ֣פֶשׁ צָרָ֑י</l>
                                <l level="2">כִּ֥י קָמוּ־בִ֥י עֵדֵי־שֶׁ֝֗קֶר וִיפֵ֥חַ חָמָֽס׃<verse eID="Ps.27.12"/></l>
                                <l level="1"><verse osisID="Ps.27.13" sID="Ps.27.13" n="יג"/>לׄוּׄלֵ֗ׄאׄ הֶ֭אֱמַנְתִּי לִרְא֥וֹת בְּֽטוּב־יְהֹוָ֗ה</l>
                                <l level="2">בְּאֶ֣רֶץ חַיִּֽים׃<verse eID="Ps.27.13"/></l>
                                <l level="1"><verse osisID="Ps.27.14" sID="Ps.27.14" n="יד"/>קַוֵּ֗ה אֶל־יְהֹ֫וָ֥ה</l>
                                <l level="2">חֲ֭זַק וְיַאֲמֵ֣ץ לִבֶּ֑ךָ</l>
                                <l level="3">וְ֝קַוֵּ֗ה אֶל־יְהֹוָֽה׃<verse eID="Ps.27.14"/></l>
                            </lg>
                        </p>
                        <chapter eID="Ps.27"/>
                        <chapter osisID="Ps.28" sID="Ps.28" n="כח"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.28.1" sID="Ps.28.1" n="א"/>לְדָוִ֡ד אֵ֘לֶ֤יךָ יְהֹוָ֨ה ׀ אֶקְרָ֗א</l>
                                <l level="2">צוּרִי֮ אַֽל־תֶּחֱרַ֢שׁ מִ֫מֶּ֥נִּי</l>
                                <l level="1">פֶּן־תֶּחֱשֶׁ֥ה מִמֶּ֑נִּי</l>
                                <l level="2">וְ֝נִמְשַׁ֗לְתִּי עִם־י֥וֹרְדֵי בֽוֹר׃<verse eID="Ps.28.1"/></l>
                                <l level="1"><verse osisID="Ps.28.2" sID="Ps.28.2" n="ב"/>שְׁמַ֤ע ק֣וֹל תַּ֭חֲנוּנַי בְּשַׁוְּעִ֣י אֵלֶ֑יךָ</l>
                                <l level="2">בְּנׇשְׂאִ֥י יָ֝דַ֗י אֶל־דְּבִ֥יר קׇדְשֶֽׁךָ׃<verse eID="Ps.28.2"/></l>
                                <l level="1"><verse osisID="Ps.28.3" sID="Ps.28.3" n="ג"/>אַל־תִּמְשְׁכֵ֣נִי עִם־רְשָׁעִים֮</l>
                                <l level="2">וְעִם־פֹּ֢עֲלֵ֫י אָ֥וֶן</l>
                                <l level="1">דֹּבְרֵ֣י שָׁ֭לוֹם עִם־רֵעֵיהֶ֑ם</l>
                                <l level="2">וְ֝רָעָ֗ה בִּלְבָבָֽם׃<verse eID="Ps.28.3"/></l>
                                <l level="1"><verse osisID="Ps.28.4" sID="Ps.28.4" n="ד"/>תֶּן־לָהֶ֣ם כְּפׇעֳלָם֮ וּכְרֹ֢עַ מַעַלְלֵ֫יהֶ֥ם</l>
                                <l level="2">כְּמַעֲשֵׂ֣ה יְ֭דֵיהֶם תֵּ֣ן לָהֶ֑ם</l>
                                <l level="3">הָשֵׁ֖ב גְּמוּלָ֣ם לָהֶֽם׃<verse eID="Ps.28.4"/></l>
                                <l level="1"><verse osisID="Ps.28.5" sID="Ps.28.5" n="ה"/>כִּ֤י לֹ֪א יָבִ֡ינוּ אֶל־פְּעֻלֹּ֣ת יְ֭הֹוָה</l>
                                <l level="2">וְאֶל־מַעֲשֵׂ֣ה יָדָ֑יו</l>
                                <l level="3">יֶ֝הֶרְסֵ֗ם וְלֹ֣א יִבְנֵֽם׃<verse eID="Ps.28.5"/></l>
                                <l level="1"><verse osisID="Ps.28.6" sID="Ps.28.6" n="ו"/>בָּר֥וּךְ יְהֹוָ֑ה</l>
                                <l level="2">כִּי־שָׁ֝מַ֗ע ק֣וֹל תַּחֲנוּנָֽי׃<verse eID="Ps.28.6"/></l>
                                <l level="1"><verse osisID="Ps.28.7" sID="Ps.28.7" n="ז"/>יְהֹוָ֤ה ׀ עֻזִּ֥י וּמָגִנִּי֮</l>
                                <l level="2">בּ֤וֹ בָטַ֥ח לִבִּ֗י וְֽנֶ֫עֱזָ֥רְתִּי</l>
                                <l level="1">וַיַּעֲלֹ֥ז לִבִּ֑י</l>
                                <l level="2">וּֽמִשִּׁירִ֥י אֲהוֹדֶֽנּוּ׃<verse eID="Ps.28.7"/></l>
                                <l level="1"><verse osisID="Ps.28.8" sID="Ps.28.8" n="ח"/>יְהֹוָ֥ה עֹֽז־לָ֑מוֹ</l>
                                <l level="2">וּמָ֘ע֤וֹז יְשׁוּע֖וֹת מְשִׁיח֣וֹ הֽוּא׃<verse eID="Ps.28.8"/></l>
                                <l level="1"><verse osisID="Ps.28.9" sID="Ps.28.9" n="ט"/>הוֹשִׁ֤יעָה ׀ אֶת־עַמֶּ֗ךָ</l>
                                <l level="2">וּבָרֵ֥ךְ אֶת־נַחֲלָתֶ֑ךָ</l>
                                <l level="3">וּֽרְעֵ֥ם וְ֝נַשְּׂאֵ֗ם עַד־הָעוֹלָֽם׃<verse eID="Ps.28.9"/></l>
                            </lg>
                        </p>
                        <chapter eID="Ps.28"/>
                        <chapter osisID="Ps.29" sID="Ps.29" n="כט"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.29.1" sID="Ps.29.1" n="א"/>מִזְמ֗וֹר לְדָ֫וִ֥ד</l>
                                <l level="2">הָב֣וּ לַ֭יהֹוָה בְּנֵ֣י אֵלִ֑ים</l>
                                <l level="3">הָב֥וּ לַ֝יהֹוָ֗ה כָּב֥וֹד וָעֹֽז׃<verse eID="Ps.29.1"/></l>
                                <l level="1"><verse osisID="Ps.29.2" sID="Ps.29.2" n="ב"/>הָב֣וּ לַ֭יהֹוָה כְּב֣וֹד שְׁמ֑וֹ</l>
                                <l level="2">הִשְׁתַּחֲו֥וּ לַ֝יהֹוָ֗ה בְּהַדְרַת־קֹֽדֶשׁ׃<verse eID="Ps.29.2"/></l>
                                <l level="1"><verse osisID="Ps.29.3" sID="Ps.29.3" n="ג"/>ק֥וֹל יְהֹוָ֗ה עַל־הַ֫מָּ֥יִם</l>
                                <l level="2">אֵֽל־הַכָּב֥וֹד הִרְעִ֑ים</l>
                                <l level="3">יְ֝הֹוָ֗ה עַל־מַ֥יִם רַבִּֽים׃<verse eID="Ps.29.3"/></l>
                                <l level="1"><verse osisID="Ps.29.4" sID="Ps.29.4" n="ד"/>קוֹל־יְהֹוָ֥ה בַּכֹּ֑חַ</l>
                                <l level="2">ק֥וֹל יְ֝הֹוָ֗ה בֶּהָדָֽר׃<verse eID="Ps.29.4"/></l>
                                <l level="1"><verse osisID="Ps.29.5" sID="Ps.29.5" n="ה"/>ק֣וֹל יְ֭הֹוָה שֹׁבֵ֣ר אֲרָזִ֑ים</l>
                                <l level="2">וַיְשַׁבֵּ֥ר יְ֝הֹוָ֗ה אֶת־אַרְזֵ֥י הַלְּבָנֽוֹן׃<verse eID="Ps.29.5"/></l>
                                <l level="1"><verse osisID="Ps.29.6" sID="Ps.29.6" n="ו"/>וַיַּרְקִידֵ֥ם כְּמוֹ־עֵ֑גֶל</l>
                                <l level="2">לְבָנ֥וֹן וְ֝שִׂרְיֹ֗ן כְּמ֣וֹ בֶן־רְאֵמִֽים׃<verse eID="Ps.29.6"/></l>
                                <l level="1"><verse osisID="Ps.29.7" sID="Ps.29.7" n="ז"/>קוֹל־יְהֹוָ֥ה חֹצֵ֗ב</l>
                                <l level="2">לַהֲב֥וֹת אֵֽשׁ׃<verse eID="Ps.29.7"/></l>
                                <l level="1"><verse osisID="Ps.29.8" sID="Ps.29.8" n="ח"/>ק֣וֹל יְ֭הֹוָה יָחִ֣יל מִדְבָּ֑ר</l>
                                <l level="2">יָחִ֥יל יְ֝הֹוָ֗ה מִדְבַּ֥ר קָדֵֽשׁ׃<verse eID="Ps.29.8"/></l>
                                <l level="1"><verse osisID="Ps.29.9" sID="Ps.29.9" n="ט"/>ק֤וֹל יְהֹוָ֨ה ׀ יְחוֹלֵ֣ל אַיָּלוֹת֮</l>
                                <l level="2">וַֽיֶּחֱשֹׂ֢ף יְעָ֫ר֥וֹת</l>
                                <l level="3">וּבְהֵיכָל֑וֹ</l>
                                <l level="3">כֻּ֝לּ֗וֹ אֹמֵ֥ר כָּבֽוֹד׃<verse eID="Ps.29.9"/></l>
                                <l level="1"><verse osisID="Ps.29.10" sID="Ps.29.10" n="י"/>יְ֭הֹוָה לַמַּבּ֣וּל יָשָׁ֑ב</l>
                                <l level="2">וַיֵּ֥שֶׁב יְ֝הֹוָ֗ה מֶ֣לֶךְ לְעוֹלָֽם׃<verse eID="Ps.29.10"/></l>
                                <l level="1"><verse osisID="Ps.29.11" sID="Ps.29.11" n="יא"/>יְֽהֹוָ֗ה עֹ֭ז לְעַמּ֣וֹ יִתֵּ֑ן</l>
                                <l level="2">יְהֹוָ֓ה ׀ יְבָרֵ֖ךְ אֶת־עַמּ֣וֹ בַשָּׁלֽוֹם׃<verse eID="Ps.29.11"/></l>
                            </lg>
                        </p>
                        <chapter eID="Ps.29"/>
                        <chapter osisID="Ps.30" sID="Ps.30" n="ל"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.30.1" sID="Ps.30.1" n="א"/>מִזְמ֡וֹר שִׁיר־חֲנֻכַּ֖ת הַבַּ֣יִת לְדָוִֽד׃<verse eID="Ps.30.1"/></l>
                                <l level="1"><verse osisID="Ps.30.2" sID="Ps.30.2" n="ב"/>אֲרוֹמִמְךָ֣ יְ֭הֹוָה כִּ֣י דִלִּיתָ֑נִי</l>
                                <l level="2">וְלֹֽא־שִׂמַּ֖חְתָּ אֹיְבַ֣י לִֽי׃<verse eID="Ps.30.2"/></l>
                                <l level="1"><verse osisID="Ps.30.3" sID="Ps.30.3" n="ג"/>יְהֹוָ֥ה אֱלֹהָ֑י</l>
                                <l level="2">שִׁוַּ֥עְתִּי אֵ֝לֶ֗יךָ וַתִּרְפָּאֵֽנִי׃<verse eID="Ps.30.3"/></l>
                                <l level="1"><verse osisID="Ps.30.4" sID="Ps.30.4" n="ד"/>יְֽהֹוָ֗ה הֶעֱלִ֣יתָ מִן־שְׁא֣וֹל נַפְשִׁ֑י</l>
                                <l level="2">חִ֝יִּיתַ֗נִי <seg type="x-ketiv">מיורדי</seg> מִיׇּֽרְדִי־בֽוֹר׃<verse eID="Ps.30.4"/></l>
                                <l level="1"><verse osisID="Ps.30.5" sID="Ps.30.5" n="ה"/>זַמְּר֣וּ לַיהֹוָ֣ה חֲסִידָ֑יו</l>
                                <l level="2">וְ֝הוֹד֗וּ לְזֵ֣כֶר קׇדְשֽׁוֹ׃<verse eID="Ps.30.5"/></l>
                                <l level="1"><verse osisID="Ps.30.6" sID="Ps.30.6" n="ו"/>כִּ֤י רֶ֨גַע ׀ בְּאַפּוֹ֮</l>
                                <l level="2">חַיִּ֢ים בִּרְצ֫וֹנ֥וֹ</l>
                                <l level="1">בָּ֭עֶרֶב יָלִ֥ין בֶּ֗כִי</l>
                                <l level="2">וְלַבֹּ֥קֶר רִנָּֽה׃<verse eID="Ps.30.6"/></l>
                                <l level="1"><verse osisID="Ps.30.7" sID="Ps.30.7" n="ז"/>וַ֭אֲנִי אָמַ֣רְתִּי בְשַׁלְוִ֑י</l>
                                <l level="2">בַּל־אֶמּ֥וֹט לְעוֹלָֽם׃<verse eID="Ps.30.7"/></l>
                                <l level="1"><verse osisID="Ps.30.8" sID="Ps.30.8" n="ח"/>יְֽהֹוָ֗ה בִּרְצוֹנְךָ֮ הֶעֱמַ֢דְתָּה לְֽהַרְרִ֫י עֹ֥ז</l>
                                <l level="2">הִסְתַּ֥רְתָּ פָנֶ֗יךָ</l>
                                <l level="2">הָיִ֥יתִי נִבְהָֽל׃<verse eID="Ps.30.8"/></l>
                                <l level="1"><verse osisID="Ps.30.9" sID="Ps.30.9" n="ט"/>אֵלֶ֣יךָ יְהֹוָ֣ה אֶקְרָ֑א</l>
                                <l level="2">וְאֶל־אֲ֝דֹנָ֗י אֶתְחַנָּֽן׃<verse eID="Ps.30.9"/></l>
                                <l level="1"><verse osisID="Ps.30.10" sID="Ps.30.10" n="י"/>מַה־בֶּ֥צַע בְּדָמִי֮</l>
                                <l level="2">בְּרִדְתִּ֢י אֶ֫ל שָׁ֥חַת</l>
                                <l level="3">הֲיוֹדְךָ֥ עָפָ֑ר</l>
                                <l level="3">הֲיַגִּ֥יד אֲמִתֶּֽךָ׃<verse eID="Ps.30.10"/></l>
                                <l level="1"><verse osisID="Ps.30.11" sID="Ps.30.11" n="יא"/>שְׁמַע־יְהֹוָ֥ה וְחׇנֵּ֑נִי</l>
                                <l level="2">יְ֝הֹוָ֗ה הֱֽיֵה־עֹזֵ֥ר לִֽי׃<verse eID="Ps.30.11"/></l>
                                <l level="1"><verse osisID="Ps.30.12" sID="Ps.30.12" n="יב"/>הָפַ֣כְתָּ מִסְפְּדִי֮ לְמָח֢וֹל לִ֥י</l>
                                <l level="2">פִּתַּ֥חְתָּ שַׂקִּ֑י</l>
                                <l level="2">וַֽתְּאַזְּרֵ֥נִי שִׂמְחָֽה׃<verse eID="Ps.30.12"/></l>
                                <l level="1"><verse osisID="Ps.30.13" sID="Ps.30.13" n="יג"/>לְמַ֤עַן ׀ יְזַמֶּרְךָ֣ כָ֭בוֹד וְלֹ֣א יִדֹּ֑ם</l>
                                <l level="2">יְהֹוָ֥ה אֱ֝לֹהַ֗י לְעוֹלָ֥ם אוֹדֶֽךָּ׃<verse eID="Ps.30.13"/></l>
                            </lg>
                        </p>
                        <chapter eID="Ps.30"/>
                        <chapter osisID="Ps.31" sID="Ps.31" n="לא"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.31.1" sID="Ps.31.1" n="א"/>לַמְנַצֵּ֗חַ מִזְמ֥וֹר לְדָוִֽד׃<verse eID="Ps.31.1"/></l>
                                <l level="1"><verse osisID="Ps.31.2" sID="Ps.31.2" n="ב"/>בְּךָֽ־יְהֹוָ֣ה חָ֭סִיתִי</l>
                                <l level="2">אַל־אֵב֣וֹשָׁה לְעוֹלָ֑ם</l>
                                <l level="3">בְּצִדְקָתְךָ֥ פַלְּטֵֽנִי׃<verse eID="Ps.31.2"/></l>
                                <l level="1"><verse osisID="Ps.31.3" sID="Ps.31.3" n="ג"/>הַטֵּ֤ה אֵלַ֨י ׀ אׇזְנְךָ֮ מְהֵרָ֢ה הַצִּ֫ילֵ֥נִי</l>
                                <l level="2">הֱיֵ֤ה לִ֨י ׀ לְֽצוּר־מָ֭עוֹז לְבֵ֥ית מְצוּד֗וֹת</l>
                                <l level="2">לְהוֹשִׁיעֵֽנִי׃<verse eID="Ps.31.3"/></l>
                                <l level="1"><verse osisID="Ps.31.4" sID="Ps.31.4" n="ד"/>כִּֽי־סַלְעִ֣י וּמְצֽוּדָתִ֣י אָ֑תָּה</l>
                                <l level="2">וּלְמַ֥עַן שִׁ֝מְךָ֗ תַּֽנְחֵ֥נִי וּֽתְנַהֲלֵֽנִי׃<verse eID="Ps.31.4"/></l>
                                <l level="1"><verse osisID="Ps.31.5" sID="Ps.31.5" n="ה"/>תּוֹצִיאֵ֗נִי מֵרֶ֣שֶׁת ז֭וּ טָ֣מְנוּ לִ֑י</l>
                                <l level="2">כִּי־אַ֝תָּ֗ה מָעוּזִּֽי׃<verse eID="Ps.31.5"/></l>
                                <l level="1"><verse osisID="Ps.31.6" sID="Ps.31.6" n="ו"/>בְּיָדְךָ֮ אַפְקִ֢יד ר֫וּחִ֥י</l>
                                <l level="2">פָּדִ֖יתָ אוֹתִ֥י יְהֹוָ֗ה</l>
                                <l level="2">אֵ֣ל אֱמֶֽת׃<verse eID="Ps.31.6"/></l>
                                <l level="1"><verse osisID="Ps.31.7" sID="Ps.31.7" n="ז"/>שָׂנֵ֗אתִי הַשֹּׁמְרִ֥ים הַבְלֵי־שָׁ֑וְא</l>
                                <l level="2">וַ֝אֲנִ֗י אֶל־יְהֹוָ֥ה בָּטָֽחְתִּי׃<verse eID="Ps.31.7"/></l>
                                <l level="1"><verse osisID="Ps.31.8" sID="Ps.31.8" n="ח"/>אָגִ֥ילָה וְאֶשְׂמְחָ֗ה בְּחַ֫סְדֶּ֥ךָ</l>
                                <l level="2">אֲשֶׁ֣ר רָ֭אִיתָ אֶת־עׇנְיִ֑י</l>
                                <l level="3">יָ֝דַ֗עְתָּ בְּצָר֥וֹת נַפְשִֽׁי׃<verse eID="Ps.31.8"/></l>
                                <l level="1"><verse osisID="Ps.31.9" sID="Ps.31.9" n="ט"/>וְלֹ֣א הִ֭סְגַּרְתַּנִי בְּיַד־אוֹיֵ֑ב</l>
                                <l level="2">הֶעֱמַ֖דְתָּ בַמֶּרְחָ֣ב רַגְלָֽי׃<verse eID="Ps.31.9"/></l>
                                <l level="1"><verse osisID="Ps.31.10" sID="Ps.31.10" n="י"/>חׇנֵּ֥נִי יְהֹוָה֮ כִּ֤י צַ֫ר לִ֥י</l>
                                <l level="2">עָשְׁשָׁ֖ה בְכַ֥עַס עֵינִ֗י</l>
                                <l level="2">נַפְשִׁ֥י וּבִטְנִֽי׃<verse eID="Ps.31.10"/></l>
                                <l level="1"><verse osisID="Ps.31.11" sID="Ps.31.11" n="יא"/>כִּ֤י כָל֪וּ בְיָג֡וֹן חַיַּי֮ וּשְׁנוֹתַ֢י בַּאֲנָ֫חָ֥ה</l>
                                <l level="2">כָּשַׁ֣ל בַּעֲוֺנִ֣י כֹחִ֑י</l>
                                <l level="2">וַעֲצָמַ֥י עָשֵֽׁשׁוּ׃<verse eID="Ps.31.11"/></l>
                                <l level="1"><verse osisID="Ps.31.12" sID="Ps.31.12" n="יב"/>מִכׇּל־צֹרְרַ֨י הָיִ֪יתִי חֶרְפָּ֡ה</l>
                                <l level="2">וְלִ֥שְׁכֵנַ֨י ׀ מְאֹד֮</l>
                                <l level="2">וּפַ֢חַד לִֽמְיֻדָּ֫עָ֥י</l>
                                <l level="3">רֹאַ֥י בַּח֑וּץ</l>
                                <l level="3">נָדְד֥וּ מִמֶּֽנִּי׃<verse eID="Ps.31.12"/></l>
                                <l level="1"><verse osisID="Ps.31.13" sID="Ps.31.13" n="יג"/>נִ֭שְׁכַּחְתִּי כְּמֵ֣ת מִלֵּ֑ב</l>
                                <l level="2">הָ֝יִ֗יתִי כִּכְלִ֥י אֹבֵֽד׃<verse eID="Ps.31.13"/></l>
                                <l level="1"><verse osisID="Ps.31.14" sID="Ps.31.14" n="יד"/>כִּ֤י שָׁמַ֨עְתִּי ׀ דִּבַּ֥ת רַבִּים֮</l>
                                <l level="2">מָג֢וֹר מִסָּ֫בִ֥יב</l>
                                <l level="1">בְּהִוָּסְדָ֣ם יַ֣חַד עָלַ֑י</l>
                                <l level="2">לָקַ֖חַת נַפְשִׁ֣י זָמָֽמוּ׃<verse eID="Ps.31.14"/></l>
                                <l level="1"><verse osisID="Ps.31.15" sID="Ps.31.15" n="טו"/>וַאֲנִ֤י ׀ עָלֶ֣יךָ בָטַ֣חְתִּי יְהֹוָ֑ה</l>
                                <l level="2">אָ֝מַ֗רְתִּי אֱלֹהַ֥י אָֽתָּה׃<verse eID="Ps.31.15"/></l>
                                <l level="1"><verse osisID="Ps.31.16" sID="Ps.31.16" n="טז"/>בְּיָדְךָ֥ עִתֹּתָ֑י</l>
                                <l level="2">הַצִּ֘ילֵ֤נִי מִיַּד־א֝וֹיְבַ֗י וּמֵֽרֹֽדְפָֽי׃<verse eID="Ps.31.16"/></l>
                                <l level="1"><verse osisID="Ps.31.17" sID="Ps.31.17" n="יז"/>הָאִ֣ירָה פָ֭נֶיךָ עַל־עַבְדֶּ֑ךָ</l>
                                <l level="2">ה֖וֹשִׁיעֵ֣נִי בְחַסְדֶּֽךָ׃<verse eID="Ps.31.17"/></l>
                                <l level="1"><verse osisID="Ps.31.18" sID="Ps.31.18" n="יח"/>יְֽהֹוָ֗ה אַל־אֵ֭בוֹשָׁה כִּ֣י קְרָאתִ֑יךָ</l>
                                <l level="2">יֵבֹ֥שׁוּ רְ֝שָׁעִ֗ים יִדְּמ֥וּ לִשְׁאֽוֹל׃<verse eID="Ps.31.18"/></l>
                                <l level="1"><verse osisID="Ps.31.19" sID="Ps.31.19" n="יט"/>תֵּ֥אָלַ֗מְנָה שִׂפְתֵ֫י שָׁ֥קֶר</l>
                                <l level="2">הַדֹּבְר֖וֹת עַל־צַדִּ֥יק עָתָ֗ק</l>
                                <l level="2">בְּגַאֲוָ֥ה וָבֽוּז׃<verse eID="Ps.31.19"/></l>
                                <l level="1"><verse osisID="Ps.31.20" sID="Ps.31.20" n="כ"/>מָ֤ה רַֽב־טוּבְךָ֮ אֲשֶׁר־צָפַ֢נְתָּ לִּירֵ֫אֶ֥יךָ</l>
                                <l level="2">פָּ֭עַלְתָּ לַחֹסִ֣ים בָּ֑ךְ</l>
                                <l level="3">נֶ֝֗גֶד בְּנֵ֣י אָדָֽם׃<verse eID="Ps.31.20"/></l>
                                <l level="1"><verse osisID="Ps.31.21" sID="Ps.31.21" n="כא"/>תַּסְתִּירֵ֤ם ׀ בְּסֵ֥תֶר פָּנֶיךָ֮ מֵרֻכְסֵ֫י אִ֥ישׁ</l>
                                <l level="2">תִּצְפְּנֵ֥ם בְּסֻכָּ֗ה</l>
                                <l level="2">מֵרִ֥יב לְשֹׁנֽוֹת׃<verse eID="Ps.31.21"/></l>
                                <l level="1"><verse osisID="Ps.31.22" sID="Ps.31.22" n="כב"/>בָּר֥וּךְ יְהֹוָ֑ה</l>
                                <l level="2">כִּ֥י הִפְלִ֘יא חַסְדּ֥וֹ לִ֝֗י</l>
                                <l level="2">בְּעִ֣יר מָצֽוֹר׃<verse eID="Ps.31.22"/></l>
                                <l level="1"><verse osisID="Ps.31.23" sID="Ps.31.23" n="כג"/>וַאֲנִ֤י ׀ אָ֘מַ֤רְתִּי בְחׇפְזִ֗י</l>
                                <l level="2">נִגְרַזְתִּי֮ מִנֶּ֢גֶד עֵ֫ינֶ֥יךָ</l>
                                <l level="1">אָכֵ֗ן שָׁ֭מַעְתָּ ק֥וֹל תַּחֲנוּנַ֗י</l>
                                <l level="2">בְּשַׁוְּעִ֥י אֵלֶֽיךָ׃<verse eID="Ps.31.23"/></l>
                                <l level="1"><verse osisID="Ps.31.24" sID="Ps.31.24" n="כד"/>אֶ֥הֱב֥וּ אֶֽת־יְהֹוָ֗ה כׇּֽל־חֲסִ֫ידָ֥יו</l>
                                <l level="2">אֱ֭מוּנִים נֹצֵ֣ר יְהֹוָ֑ה</l>
                                <l level="3">וּמְשַׁלֵּ֥ם עַל־יֶ֝֗תֶר עֹשֵׂ֥ה גַאֲוָֽה׃<verse eID="Ps.31.24"/></l>
                                <l level="1"><verse osisID="Ps.31.25" sID="Ps.31.25" n="כה"/>חִ֭זְקוּ וְיַאֲמֵ֣ץ לְבַבְכֶ֑ם</l>
                                <l level="2">כׇּל־הַ֝מְיַחֲלִ֗ים לַֽיהֹוָֽה׃<verse eID="Ps.31.25"/></l>
                            </lg>
                        </p>
                        <chapter eID="Ps.31"/>
                        <chapter osisID="Ps.32" sID="Ps.32" n="לב"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.32.1" sID="Ps.32.1" n="א"/>לְדָוִ֗ד מַ֫שְׂכִּ֥יל</l>
                                <l level="2">אַשְׁרֵ֥י נְֽשׂוּי־פֶּ֗שַׁע</l>
                                <l level="2">כְּס֣וּי חֲטָאָֽה׃<verse eID="Ps.32.1"/></l>
                                <l level="1"><verse osisID="Ps.32.2" sID="Ps.32.2" n="ב"/>אַ֥שְֽׁרֵי אָדָ֗ם</l>
                                <l level="2">לֹ֤א יַחְשֹׁ֬ב יְהֹוָ֣ה ל֣וֹ עָוֺ֑ן</l>
                                <l level="3">וְאֵ֖ין בְּרוּח֣וֹ רְמִיָּֽה׃<verse eID="Ps.32.2"/></l>
                                <l level="1"><verse osisID="Ps.32.3" sID="Ps.32.3" n="ג"/>כִּֽי־הֶ֭חֱרַשְׁתִּי בָּל֣וּ עֲצָמָ֑י</l>
                                <l level="2">בְּ֝שַׁאֲגָתִ֗י כׇּל־הַיּֽוֹם׃<verse eID="Ps.32.3"/></l>
                                <l level="1"><verse osisID="Ps.32.4" sID="Ps.32.4" n="ד"/>כִּ֤י ׀ יוֹמָ֣ם וָלַיְלָה֮ תִּכְבַּ֥ד עָלַ֗י יָ֫דֶ֥ךָ</l>
                                <l level="2">נֶהְפַּ֥ךְ לְשַׁדִּ֑י</l>
                                <l level="2">בְּחַרְבֹ֖נֵי קַ֣יִץ סֶֽלָה׃<verse eID="Ps.32.4"/></l>
                                <l level="1"><verse osisID="Ps.32.5" sID="Ps.32.5" n="ה"/>חַטָּאתִ֨י אוֹדִ֪יעֲךָ֡ וַעֲ֘וֺנִ֤י לֹֽא־כִסִּ֗יתִי</l>
                                <l level="2">אָמַ֗רְתִּי אוֹדֶ֤ה עֲלֵ֣י פְ֭שָׁעַי לַיהֹוָ֑ה</l>
                                <l level="3">וְאַתָּ֨ה נָ֘שָׂ֤אתָ עֲוֺ֖ן חַטָּאתִ֣י סֶֽלָה׃<verse eID="Ps.32.5"/></l>
                                <l level="1"><verse osisID="Ps.32.6" sID="Ps.32.6" n="ו"/>עַל־זֹ֡את יִתְפַּלֵּ֬ל כׇּל־חָסִ֨יד ׀ אֵלֶיךָ֮</l>
                                <l level="2">לְעֵ֢ת מְ֫צֹ֥א</l>
                                <l level="1">רַ֗ק לְ֭שֵׁטֶף מַ֣יִם רַבִּ֑ים</l>
                                <l level="2">אֵ֝לָ֗יו לֹ֣א יַגִּֽיעוּ׃<verse eID="Ps.32.6"/></l>
                                <l level="1"><verse osisID="Ps.32.7" sID="Ps.32.7" n="ז"/>אַתָּ֤ה ׀ סֵ֥תֶר לִי֮ מִצַּ֢ר תִּ֫צְּרֵ֥נִי</l>
                                <l level="2">רָנֵּ֥י פַלֵּ֑ט</l>
                                <l level="2">תְּס֖וֹבְבֵ֣נִי סֶֽלָה׃<verse eID="Ps.32.7"/></l>
                                <l level="1"><verse osisID="Ps.32.8" sID="Ps.32.8" n="ח"/>אַשְׂכִּֽילְךָ֨ ׀ וְֽאוֹרְךָ֗</l>
                                <l level="2">בְּדֶֽרֶךְ־ז֥וּ תֵלֵ֑ךְ</l>
                                <l level="3">אִיעֲצָ֖ה עָלֶ֣יךָ עֵינִֽי׃<verse eID="Ps.32.8"/></l>
                                <l level="1"><verse osisID="Ps.32.9" sID="Ps.32.9" n="ט"/>אַל־תִּהְי֤וּ ׀ כְּס֥וּס כְּפֶרֶד֮ אֵ֤ין הָ֫בִ֥ין</l>
                                <l level="2">בְּמֶתֶג־וָרֶ֣סֶן עֶדְי֣וֹ לִבְל֑וֹם</l>
                                <l level="3">בַּ֝֗ל קְרֹ֣ב אֵלֶֽיךָ׃<verse eID="Ps.32.9"/></l>
                                <l level="1"><verse osisID="Ps.32.10" sID="Ps.32.10" n="י"/>רַבִּ֥ים מַכְאוֹבִ֗ים לָרָ֫שָׁ֥ע</l>
                                <l level="2">וְהַבּוֹטֵ֥חַ בַּֽיהֹוָ֑ה</l>
                                <l level="2">חֶ֝֗סֶד יְסוֹבְבֶֽנּוּ׃<verse eID="Ps.32.10"/></l>
                                <l level="1"><verse osisID="Ps.32.11" sID="Ps.32.11" n="יא"/>שִׂמְח֬וּ בַיהֹוָ֣ה וְ֭גִילוּ צַדִּיקִ֑ים</l>
                                <l level="2">וְ֝הַרְנִ֗ינוּ כׇּל־יִשְׁרֵי־לֵֽב׃<verse eID="Ps.32.11"/></l>
                            </lg>
                        </p>
                        <chapter eID="Ps.32"/>
                        <chapter osisID="Ps.33" sID="Ps.33" n="לג"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.33.1" sID="Ps.33.1" n="א"/>רַנְּנ֣וּ צַ֭דִּיקִים בַּֽיהֹוָ֑ה</l>
                                <l level="2">לַ֝יְשָׁרִ֗ים נָאוָ֥ה תְהִלָּֽה׃<verse eID="Ps.33.1"/></l>
                                <l level="1"><verse osisID="Ps.33.2" sID="Ps.33.2" n="ב"/>הוֹד֣וּ לַיהֹוָ֣ה בְּכִנּ֑וֹר</l>
                                <l level="2">בְּנֵ֥בֶל עָ֝שׂ֗וֹר זַמְּרוּ־לֽוֹ׃<verse eID="Ps.33.2"/></l>
                                <l level="1"><verse osisID="Ps.33.3" sID="Ps.33.3" n="ג"/>שִֽׁירוּ־ל֭וֹ שִׁ֣יר חָדָ֑שׁ</l>
                                <l level="2">הֵיטִ֥יבוּ נַ֝גֵּ֗ן בִּתְרוּעָֽה׃<verse eID="Ps.33.3"/></l>
                                <l level="1"><verse osisID="Ps.33.4" sID="Ps.33.4" n="ד"/>כִּֽי־יָשָׁ֥ר דְּבַר־יְהֹוָ֑ה</l>
                                <l level="2">וְכׇל־מַ֝עֲשֵׂ֗הוּ בֶּאֱמוּנָֽה׃<verse eID="Ps.33.4"/></l>
                                <l level="1"><verse osisID="Ps.33.5" sID="Ps.33.5" n="ה"/>אֹ֭הֵב צְדָקָ֣ה וּמִשְׁפָּ֑ט</l>
                                <l level="2">חֶ֥סֶד יְ֝הֹוָ֗ה מָלְאָ֥ה הָאָֽרֶץ׃<verse eID="Ps.33.5"/></l>
                                <l level="1"><verse osisID="Ps.33.6" sID="Ps.33.6" n="ו"/>בִּדְבַ֣ר יְ֭הֹוָה שָׁמַ֣יִם נַעֲשׂ֑וּ</l>
                                <l level="2">וּבְר֥וּחַ פִּ֝֗יו כׇּל־צְבָאָֽם׃<verse eID="Ps.33.6"/></l>
                                <l level="1"><verse osisID="Ps.33.7" sID="Ps.33.7" n="ז"/>כֹּנֵ֣ס כַּ֭נֵּד מֵ֣י הַיָּ֑ם</l>
                                <l level="2">נֹתֵ֖ן בְּאוֹצָר֣וֹת תְּהוֹמֽוֹת׃<verse eID="Ps.33.7"/></l>
                                <l level="1"><verse osisID="Ps.33.8" sID="Ps.33.8" n="ח"/>יִֽירְא֣וּ מֵ֭יְהֹוָה כׇּל־הָאָ֑רֶץ</l>
                                <l level="2">מִמֶּ֥נּוּ יָ֝ג֗וּרוּ כׇּל־יֹשְׁבֵ֥י תֵבֵֽל׃<verse eID="Ps.33.8"/></l>
                                <l level="1"><verse osisID="Ps.33.9" sID="Ps.33.9" n="ט"/>כִּ֤י ה֣וּא אָמַ֣ר וַיֶּ֑הִי</l>
                                <l level="2">הֽוּא־צִ֝וָּ֗ה וַֽיַּעֲמֹֽד׃<verse eID="Ps.33.9"/></l>
                                <l level="1"><verse osisID="Ps.33.10" sID="Ps.33.10" n="י"/>יְֽהֹוָ֗ה הֵפִ֥יר עֲצַת־גּוֹיִ֑ם</l>
                                <l level="2">הֵ֝נִ֗יא מַחְשְׁב֥וֹת עַמִּֽים׃<verse eID="Ps.33.10"/></l>
                                <l level="1"><verse osisID="Ps.33.11" sID="Ps.33.11" n="יא"/>עֲצַ֣ת יְ֭הֹוָה לְעוֹלָ֣ם תַּעֲמֹ֑ד</l>
                                <l level="2">מַחְשְׁב֥וֹת לִ֝בּ֗וֹ לְדֹ֣ר וָדֹֽר׃<verse eID="Ps.33.11"/></l>
                                <l level="1"><verse osisID="Ps.33.12" sID="Ps.33.12" n="יב"/>אַשְׁרֵ֣י הַ֭גּוֹי אֲשֶׁר־יְהֹוָ֣ה אֱלֹהָ֑יו</l>
                                <l level="2">הָעָ֓ם ׀ בָּחַ֖ר לְנַחֲלָ֣ה לֽוֹ׃<verse eID="Ps.33.12"/></l>
                                <l level="1"><verse osisID="Ps.33.13" sID="Ps.33.13" n="יג"/>מִ֭שָּׁמַיִם הִבִּ֣יט יְהֹוָ֑ה</l>
                                <l level="2">רָ֝אָ֗ה אֶֽת־כׇּל־בְּנֵ֥י הָאָדָֽם׃<verse eID="Ps.33.13"/></l>
                                <l level="1"><verse osisID="Ps.33.14" sID="Ps.33.14" n="יד"/>מִֽמְּכוֹן־שִׁבְתּ֥וֹ הִשְׁגִּ֑יחַ</l>
                                <l level="2">אֶ֖ל כׇּל־יֹשְׁבֵ֣י הָאָֽרֶץ׃<verse eID="Ps.33.14"/></l>
                                <l level="1"><verse osisID="Ps.33.15" sID="Ps.33.15" n="טו"/>הַיֹּצֵ֣ר יַ֣חַד לִבָּ֑ם</l>
                                <l level="2">הַ֝מֵּבִ֗ין אֶל־כׇּל־מַעֲשֵׂיהֶֽם׃<verse eID="Ps.33.15"/></l>
                                <l level="1"><verse osisID="Ps.33.16" sID="Ps.33.16" n="טז"/>אֵֽין־הַ֭מֶּלֶךְ נוֹשָׁ֣ע בְּרׇב־חָ֑יִל</l>
                                <l level="2">גִּ֝בּ֗וֹר לֹא־יִנָּצֵ֥ל בְּרׇב־כֹּֽחַ׃<verse eID="Ps.33.16"/></l>
                                <l level="1"><verse osisID="Ps.33.17" sID="Ps.33.17" n="יז"/>שֶׁ֣קֶר הַ֭סּוּס לִתְשׁוּעָ֑ה</l>
                                <l level="2">וּבְרֹ֥ב חֵ֝יל֗וֹ לֹ֣א יְמַלֵּֽט׃<verse eID="Ps.33.17"/></l>
                                <l level="1"><verse osisID="Ps.33.18" sID="Ps.33.18" n="יח"/>הִנֵּ֤ה עֵ֣ין יְ֭הֹוָה אֶל־יְרֵאָ֑יו</l>
                                <l level="2">לַֽמְיַחֲלִ֥ים לְחַסְדּֽוֹ׃<verse eID="Ps.33.18"/></l>
                                <l level="1"><verse osisID="Ps.33.19" sID="Ps.33.19" n="יט"/>לְהַצִּ֣יל מִמָּ֣וֶת נַפְשָׁ֑ם</l>
                                <l level="2">וּ֝לְחַיּוֹתָ֗ם בָּרָעָֽב׃<verse eID="Ps.33.19"/></l>
                                <l level="1"><verse osisID="Ps.33.20" sID="Ps.33.20" n="כ"/>נַ֭פְשֵׁנוּ חִכְּתָ֣ה לַֽיהֹוָ֑ה</l>
                                <l level="2">עֶזְרֵ֖נוּ וּמָגִנֵּ֣נוּ הֽוּא׃<verse eID="Ps.33.20"/></l>
                                <l level="1"><verse osisID="Ps.33.21" sID="Ps.33.21" n="כא"/>כִּי־ב֭וֹ יִשְׂמַ֣ח לִבֵּ֑נוּ</l>
                                <l level="2">כִּ֤י בְשֵׁ֖ם קׇדְשׁ֣וֹ בָטָֽחְנוּ׃<verse eID="Ps.33.21"/></l>
                                <l level="1"><verse osisID="Ps.33.22" sID="Ps.33.22" n="כב"/>יְהִי־חַסְדְּךָ֣ יְהֹוָ֣ה עָלֵ֑ינוּ</l>
                                <l level="2">כַּ֝אֲשֶׁ֗ר יִחַ֥לְנוּ לָֽךְ׃<verse eID="Ps.33.22"/></l>
                            </lg>
                        </p>
                        <chapter eID="Ps.33"/>
                        <chapter osisID="Ps.34" sID="Ps.34" n="לד"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.34.1" sID="Ps.34.1" n="א"/>לְדָוִ֗ד</l>
                                <l level="2">בְּשַׁנּוֹת֣וֹ אֶת־טַ֭עְמוֹ לִפְנֵ֣י אֲבִימֶ֑לֶךְ</l>
                                <l level="3">וַ֝יְגָרְשֵׁ֗הוּ וַיֵּלַֽךְ׃<verse eID="Ps.34.1"/></l>
                                <l level="1"><verse osisID="Ps.34.2" sID="Ps.34.2" n="ב"/>אֲבָרְכָ֣ה אֶת־יְהֹוָ֣ה בְּכׇל־עֵ֑ת</l>
                                <l level="2">תָּ֝מִ֗יד תְּֽהִלָּת֥וֹ בְּפִֽי׃<verse eID="Ps.34.2"/></l>
                                <l level="1"><verse osisID="Ps.34.3" sID="Ps.34.3" n="ג"/>בַּ֭יהֹוָה תִּתְהַלֵּ֣ל נַפְשִׁ֑י</l>
                                <l level="2">יִשְׁמְע֖וּ עֲנָוִ֣ים וְיִשְׂמָֽחוּ׃<verse eID="Ps.34.3"/></l>
                                <l level="1"><verse osisID="Ps.34.4" sID="Ps.34.4" n="ד"/>גַּדְּל֣וּ לַיהֹוָ֣ה אִתִּ֑י</l>
                                <l level="2">וּנְרוֹמְמָ֖ה שְׁמ֣וֹ יַחְדָּֽו׃<verse eID="Ps.34.4"/></l>
                                <l level="1"><verse osisID="Ps.34.5" sID="Ps.34.5" n="ה"/>דָּרַ֣שְׁתִּי אֶת־יְהֹוָ֣ה וְעָנָ֑נִי</l>
                                <l level="2">וּמִכׇּל־מְ֝גוּרוֹתַ֗י הִצִּילָֽנִי׃<verse eID="Ps.34.5"/></l>
                                <l level="1"><verse osisID="Ps.34.6" sID="Ps.34.6" n="ו"/>הִבִּ֣יטוּ אֵלָ֣יו וְנָהָ֑רוּ</l>
                                <l level="2">וּ֝פְנֵיהֶ֗ם אַל־יֶחְפָּֽרוּ׃<verse eID="Ps.34.6"/></l>
                                <l level="1"><verse osisID="Ps.34.7" sID="Ps.34.7" n="ז"/>זֶ֤ה עָנִ֣י קָ֭רָא וַיהֹוָ֣ה שָׁמֵ֑עַ</l>
                                <l level="2">וּמִכׇּל־צָ֝רוֹתָ֗יו הוֹשִׁיעֽוֹ׃<verse eID="Ps.34.7"/></l>
                                <l level="1"><verse osisID="Ps.34.8" sID="Ps.34.8" n="ח"/>חֹנֶ֤ה מַלְאַךְ־יְהֹוָ֓ה סָ֘בִ֤יב לִירֵאָ֗יו</l>
                                <l level="2">וַֽיְחַלְּצֵֽם׃<verse eID="Ps.34.8"/></l>
                                <l level="1"><verse osisID="Ps.34.9" sID="Ps.34.9" n="ט"/>טַעֲמ֣וּ וּ֭רְאוּ כִּֽי־ט֣וֹב יְהֹוָ֑ה</l>
                                <l level="2">אַֽשְׁרֵ֥י הַ֝גֶּ֗בֶר יֶחֱסֶה־בּֽוֹ׃<verse eID="Ps.34.9"/></l>
                                <l level="1"><verse osisID="Ps.34.10" sID="Ps.34.10" n="י"/>יְר֣אוּ אֶת־יְהֹוָ֣ה קְדֹשָׁ֑יו</l>
                                <l level="2">כִּי־אֵ֥ין מַ֝חְס֗וֹר לִירֵאָֽיו׃<verse eID="Ps.34.10"/></l>
                                <l level="1"><verse osisID="Ps.34.11" sID="Ps.34.11" n="יא"/>כְּ֭פִירִים רָשׁ֣וּ וְרָעֵ֑בוּ</l>
                                <l level="2">וְדֹרְשֵׁ֥י יְ֝הֹוָ֗ה לֹא־יַחְסְר֥וּ כׇל־טֽוֹב׃<verse eID="Ps.34.11"/></l>
                                <l level="1"><verse osisID="Ps.34.12" sID="Ps.34.12" n="יב"/>לְֽכוּ־בָ֭נִים שִׁמְעוּ־לִ֑י</l>
                                <l level="2">יִֽרְאַ֥ת יְ֝הֹוָ֗ה אֲלַמֶּדְכֶֽם׃<verse eID="Ps.34.12"/></l>
                                <l level="1"><verse osisID="Ps.34.13" sID="Ps.34.13" n="יג"/>מִֽי־הָ֭אִישׁ הֶחָפֵ֣ץ חַיִּ֑ים</l>
                                <l level="2">אֹהֵ֥ב יָ֝מִ֗ים לִרְא֥וֹת טֽוֹב׃<verse eID="Ps.34.13"/></l>
                                <l level="1"><verse osisID="Ps.34.14" sID="Ps.34.14" n="יד"/>נְצֹ֣ר לְשׁוֹנְךָ֣ מֵרָ֑ע</l>
                                <l level="2">וּ֝שְׂפָתֶ֗יךָ מִדַּבֵּ֥ר מִרְמָֽה׃<verse eID="Ps.34.14"/></l>
                                <l level="1"><verse osisID="Ps.34.15" sID="Ps.34.15" n="טו"/>ס֣וּר מֵ֭רָע וַעֲשֵׂה־ט֑וֹב</l>
                                <l level="2">בַּקֵּ֖שׁ שָׁל֣וֹם וְרׇדְפֵֽהוּ׃<verse eID="Ps.34.15"/></l>
                                <l level="1"><verse osisID="Ps.34.16" sID="Ps.34.16" n="טז"/>עֵינֵ֣י יְ֭הֹוָה אֶל־צַדִּיקִ֑ים</l>
                                <l level="2">וְ֝אׇזְנָ֗יו אֶל־שַׁוְעָתָֽם׃<verse eID="Ps.34.16"/></l>
                                <l level="1"><verse osisID="Ps.34.17" sID="Ps.34.17" n="יז"/>פְּנֵ֣י יְ֭הֹוָה בְּעֹ֣שֵׂי רָ֑ע</l>
                                <l level="2">לְהַכְרִ֖ית מֵאֶ֣רֶץ זִכְרָֽם׃<verse eID="Ps.34.17"/></l>
                                <l level="1"><verse osisID="Ps.34.18" sID="Ps.34.18" n="יח"/>צָ֭עֲקוּ וַיהֹוָ֣ה שָׁמֵ֑עַ</l>
                                <l level="2">וּמִכׇּל־צָ֝רוֹתָ֗ם הִצִּילָֽם׃<verse eID="Ps.34.18"/></l>
                                <l level="1"><verse osisID="Ps.34.19" sID="Ps.34.19" n="יט"/>קָר֣וֹב יְ֭הֹוָה לְנִשְׁבְּרֵי־לֵ֑ב</l>
                                <l level="2">וְֽאֶת־דַּכְּאֵי־ר֥וּחַ יוֹשִֽׁיעַ׃<verse eID="Ps.34.19"/></l>
                                <l level="1"><verse osisID="Ps.34.20" sID="Ps.34.20" n="כ"/>רַ֭בּוֹת רָע֣וֹת צַדִּ֑יק</l>
                                <l level="2">וּ֝מִכֻּלָּ֗ם יַצִּילֶ֥נּוּ יְהֹוָֽה׃<verse eID="Ps.34.20"/></l>
                                <l level="1"><verse osisID="Ps.34.21" sID="Ps.34.21" n="כא"/>שֹׁמֵ֥ר כׇּל־עַצְמוֹתָ֑יו</l>
                                <l level="2">אַחַ֥ת מֵ֝הֵ֗נָּה לֹ֣א נִשְׁבָּֽרָה׃<verse eID="Ps.34.21"/></l>
                                <l level="1"><verse osisID="Ps.34.22" sID="Ps.34.22" n="כב"/>תְּמוֹתֵ֣ת רָשָׁ֣ע רָעָ֑ה</l>
                                <l level="2">וְשֹׂנְאֵ֖י צַדִּ֣יק יֶאְשָֽׁמוּ׃<verse eID="Ps.34.22"/></l>
                                <l level="1"><verse osisID="Ps.34.23" sID="Ps.34.23" n="כג"/>פֹּדֶ֣ה יְ֭הֹוָה נֶ֣פֶשׁ עֲבָדָ֑יו</l>
                                <l level="2">וְלֹ֥א יֶ֝אְשְׁמ֗וּ כׇּֽל־הַחֹסִ֥ים בּֽוֹ׃<verse eID="Ps.34.23"/></l>
                            </lg>
                        </p>
                        <chapter eID="Ps.34"/>
                        <chapter osisID="Ps.35" sID="Ps.35" n="לה"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.35.1" sID="Ps.35.1" n="א"/>לְדָוִ֨ד ׀</l>
                                <l level="2">רִיבָ֣ה יְ֭הֹוָה אֶת־יְרִיבַ֑י</l>
                                <l level="3">לְ֝חַ֗ם אֶת־לֹחֲמָֽי׃<verse eID="Ps.35.1"/></l>
                                <l level="1"><verse osisID="Ps.35.2" sID="Ps.35.2" n="ב"/>הַחֲזֵ֣ק מָגֵ֣ן וְצִנָּ֑ה</l>
                                <l level="2">וְ֝ק֗וּמָה בְּעֶזְרָתִֽי׃<verse eID="Ps.35.2"/></l>
                                <l level="1"><verse osisID="Ps.35.3" sID="Ps.35.3" n="ג"/>וְהָ֘רֵ֤ק חֲנִ֣ית וּ֭סְגֹר לִקְרַ֣את רֹדְפָ֑י</l>
                                <l level="2">אֱמֹ֥ר לְ֝נַפְשִׁ֗י יְֽשֻׁעָתֵ֥ךְ אָֽנִי׃<verse eID="Ps.35.3"/></l>
                                <l level="1"><verse osisID="Ps.35.4" sID="Ps.35.4" n="ד"/>יֵבֹ֣שׁוּ וְיִכָּלְמוּ֮ מְבַקְשֵׁ֢י נַ֫פְשִׁ֥י</l>
                                <l level="2">יִסֹּ֣גוּ אָח֣וֹר וְיַחְפְּר֑וּ</l>
                                <l level="3">חֹ֝שְׁבֵ֗י רָֽעָתִֽי׃<verse eID="Ps.35.4"/></l>
                                <l level="1"><verse osisID="Ps.35.5" sID="Ps.35.5" n="ה"/>יִֽהְי֗וּ כְּמֹ֥ץ לִפְנֵי־ר֑וּחַ</l>
                                <l level="2">וּמַלְאַ֖ךְ יְהֹוָ֣ה דּוֹחֶֽה׃<verse eID="Ps.35.5"/></l>
                                <l level="1"><verse osisID="Ps.35.6" sID="Ps.35.6" n="ו"/>יְֽהִי־דַרְכָּ֗ם</l>
                                <l level="2">חֹ֥שֶׁךְ וַחֲלַקְלַקֹּ֑ת</l>
                                <l level="3">וּמַלְאַ֥ךְ יְ֝הֹוָ֗ה רֹדְפָֽם׃<verse eID="Ps.35.6"/></l>
                                <l level="1"><verse osisID="Ps.35.7" sID="Ps.35.7" n="ז"/>כִּֽי־חִנָּ֣ם טָֽמְנוּ־לִ֭י שַׁ֣חַת רִשְׁתָּ֑ם</l>
                                <l level="2">חִ֝נָּ֗ם חָפְר֥וּ לְנַפְשִֽׁי׃<verse eID="Ps.35.7"/></l>
                                <l level="1"><verse osisID="Ps.35.8" sID="Ps.35.8" n="ח"/>תְּבוֹאֵ֣הוּ שׁוֹאָה֮ לֹֽא־יֵ֫דָ֥ע</l>
                                <l level="2">וְרִשְׁתּ֣וֹ אֲשֶׁר־טָמַ֣ן תִּלְכְּד֑וֹ</l>
                                <l level="3">בְּ֝שׁוֹאָ֗ה יִפׇּל־בָּֽהּ׃<verse eID="Ps.35.8"/></l>
                                <l level="1"><verse osisID="Ps.35.9" sID="Ps.35.9" n="ט"/>וְ֭נַפְשִׁי תָּגִ֣יל בַּיהֹוָ֑ה</l>
                                <l level="2">תָּ֝שִׂ֗ישׂ בִּישׁוּעָתֽוֹ׃<verse eID="Ps.35.9"/></l>
                                <l level="1"><verse osisID="Ps.35.10" sID="Ps.35.10" n="י"/>כׇּ‍֥ל עַצְמוֹתַ֨י ׀ תֹּאמַרְנָה֮</l>
                                <l level="2">יְהֹוָ֗ה מִ֥י כָ֫מ֥וֹךָ</l>
                                <l level="1">מַצִּ֣יל עָ֭נִי מֵחָזָ֣ק מִמֶּ֑נּוּ</l>
                                <l level="2">וְעָנִ֥י וְ֝אֶבְי֗וֹן מִגֹּֽזְלֽוֹ׃<verse eID="Ps.35.10"/></l>
                                <l level="1"><verse osisID="Ps.35.11" sID="Ps.35.11" n="יא"/>יְ֭קוּמוּן עֵדֵ֣י חָמָ֑ס</l>
                                <l level="2">אֲשֶׁ֥ר לֹֽא־יָ֝דַ֗עְתִּי יִשְׁאָלֽוּנִי׃<verse eID="Ps.35.11"/></l>
                                <l level="1"><verse osisID="Ps.35.12" sID="Ps.35.12" n="יב"/>יְשַׁלְּמ֣וּנִי רָ֭עָה תַּ֥חַת טוֹבָ֗ה</l>
                                <l level="2">שְׁכ֣וֹל לְנַפְשִֽׁי׃<verse eID="Ps.35.12"/></l>
                                <l level="1"><verse osisID="Ps.35.13" sID="Ps.35.13" n="יג"/>וַאֲנִ֤י ׀ בַּחֲלוֹתָ֡ם לְב֬וּשִׁי שָׂ֗ק</l>
                                <l level="2">עִנֵּ֣יתִי בַצּ֣וֹם נַפְשִׁ֑י</l>
                                <l level="3">וּ֝תְפִלָּתִ֗י עַל־חֵיקִ֥י תָשֽׁוּב׃<verse eID="Ps.35.13"/></l>
                                <l level="1"><verse osisID="Ps.35.14" sID="Ps.35.14" n="יד"/>כְּרֵעַ־כְּאָ֣ח לִ֭י הִתְהַלָּ֑כְתִּי</l>
                                <l level="2">כַּאֲבֶל־אֵ֝֗ם קֹדֵ֥ר שַׁחֽוֹתִי׃<verse eID="Ps.35.14"/></l>
                                <l level="1"><verse osisID="Ps.35.15" sID="Ps.35.15" n="טו"/>וּבְצַלְעִי֮ שָׂמְח֢וּ וְֽנֶ֫אֱסָ֥פוּ</l>
                                <l level="2">נֶאֶסְפ֬וּ עָלַ֣י נֵ֭כִים וְלֹ֣א יָדַ֑עְתִּי</l>
                                <l level="3">קָרְע֥וּ וְלֹא־דָֽמּוּ׃<verse eID="Ps.35.15"/></l>
                                <l level="1"><verse osisID="Ps.35.16" sID="Ps.35.16" n="טז"/>בְּ֭חַנְפֵי לַעֲגֵ֣י מָע֑וֹג</l>
                                <l level="2">חָרֹ֖ק עָלַ֣י שִׁנֵּֽימוֹ׃<verse eID="Ps.35.16"/></l>
                                <l level="1"><verse osisID="Ps.35.17" sID="Ps.35.17" n="יז"/>אֲדֹנָי֮ כַּמָּ֢ה תִּ֫רְאֶ֥ה</l>
                                <l level="2">הָשִׁ֣יבָה נַ֭פְשִׁי מִשֹּׁאֵיהֶ֑ם</l>
                                <l level="2">מִ֝כְּפִירִ֗ים יְחִידָתִֽי׃<verse eID="Ps.35.17"/></l>
                                <l level="1"><verse osisID="Ps.35.18" sID="Ps.35.18" n="יח"/>א֭וֹדְךָ בְּקָהָ֣ל רָ֑ב</l>
                                <l level="2">בְּעַ֖ם עָצ֣וּם אֲהַלְלֶֽךָּ׃<verse eID="Ps.35.18"/></l>
                                <l level="1"><verse osisID="Ps.35.19" sID="Ps.35.19" n="יט"/>אַֽל־יִשְׂמְחוּ־לִ֣י אֹיְבַ֣י שֶׁ֑קֶר</l>
                                <l level="2">שֹׂנְאַ֥י חִ֝נָּ֗ם יִקְרְצוּ־עָֽיִן׃<verse eID="Ps.35.19"/></l>
                                <l level="1"><verse osisID="Ps.35.20" sID="Ps.35.20" n="כ"/>כִּ֤י לֹ֥א שָׁל֗וֹם יְדַ֫בֵּ֥רוּ</l>
                                <l level="2">וְעַ֥ל רִגְעֵי־אֶ֑רֶץ</l>
                                <l level="2">דִּבְרֵ֥י מִ֝רְמ֗וֹת יַחֲשֹׁבֽוּן׃<verse eID="Ps.35.20"/></l>
                                <l level="1"><verse osisID="Ps.35.21" sID="Ps.35.21" n="כא"/>וַיַּרְחִ֥יבוּ עָלַ֗י פִּ֫יהֶ֥ם</l>
                                <l level="2">אָ֭מְרוּ הֶאָ֣ח <seg type="x-paseq">׀</seg> הֶאָ֑ח</l>
                                <l level="2">רָֽאֲתָ֥ה עֵינֵֽנוּ׃<verse eID="Ps.35.21"/></l>
                                <l level="1"><verse osisID="Ps.35.22" sID="Ps.35.22" n="כב"/>רָאִ֣יתָה יְ֭הֹוָה אַֽל־תֶּחֱרַ֑שׁ</l>
                                <l level="2">אֲ֝דֹנָ֗י אַל־תִּרְחַ֥ק מִמֶּֽנִּי׃<verse eID="Ps.35.22"/></l>
                                <l level="1"><verse osisID="Ps.35.23" sID="Ps.35.23" n="כג"/>הָעִ֣ירָה וְ֭הָקִיצָה לְמִשְׁפָּטִ֑י</l>
                                <l level="2">אֱלֹהַ֖י וַאדֹנָ֣י לְרִיבִֽי׃<verse eID="Ps.35.23"/></l>
                                <l level="1"><verse osisID="Ps.35.24" sID="Ps.35.24" n="כד"/>שׇׁפְטֵ֣נִי כְ֭צִדְקְךָ יְהֹוָ֥ה אֱלֹהָ֗י</l>
                                <l level="2">וְאַל־יִשְׂמְחוּ־לִֽי׃<verse eID="Ps.35.24"/></l>
                                <l level="1"><verse osisID="Ps.35.25" sID="Ps.35.25" n="כה"/>אַל־יֹאמְר֣וּ בְ֭לִבָּם הֶאָ֣ח נַפְשֵׁ֑נוּ</l>
                                <l level="2">אַל־יֹ֝אמְר֗וּ בִּֽלַּעֲנֽוּהוּ׃<verse eID="Ps.35.25"/></l>
                                <l level="1"><verse osisID="Ps.35.26" sID="Ps.35.26" n="כו"/>יֵ֘בֹ֤שׁוּ וְיַחְפְּר֨וּ ׀ יַחְדָּו֮ שְׂמֵחֵ֢י רָעָ֫תִ֥י</l>
                                <l level="2">יִֽלְבְּשׁוּ־בֹ֥שֶׁת וּכְלִמָּ֑ה</l>
                                <l level="2">הַֽמַּגְדִּילִ֥ים עָלָֽי׃<verse eID="Ps.35.26"/></l>
                                <l level="1"><verse osisID="Ps.35.27" sID="Ps.35.27" n="כז"/>יָרֹ֣נּוּ וְיִשְׂמְחוּ֮ חֲפֵצֵ֢י צִ֫דְקִ֥י</l>
                                <l level="2">וְיֹאמְר֣וּ תָ֭מִיד יִגְדַּ֣ל יְהֹוָ֑ה</l>
                                <l level="3">הֶ֝חָפֵ֗ץ שְׁל֣וֹם עַבְדּֽוֹ׃<verse eID="Ps.35.27"/></l>
                                <l level="1"><verse osisID="Ps.35.28" sID="Ps.35.28" n="כח"/>וּ֭לְשׁוֹנִי תֶּהְגֶּ֣ה צִדְקֶ֑ךָ</l>
                                <l level="2">כׇּל־הַ֝יּ֗וֹם תְּהִלָּתֶֽךָ׃<verse eID="Ps.35.28"/></l>
                            </lg>
                        </p>
                        <chapter eID="Ps.35"/>
                        <chapter osisID="Ps.36" sID="Ps.36" n="לו"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.36.1" sID="Ps.36.1" n="א"/>לַמְנַצֵּ֬חַ <seg type="x-paseq">׀</seg> לְעֶבֶד־יְהֹוָ֬ה לְדָוִֽד׃<verse eID="Ps.36.1"/></l>
                                <l level="1"><verse osisID="Ps.36.2" sID="Ps.36.2" n="ב"/>נְאֻֽם־פֶּ֣שַׁע לָ֭רָשָׁע בְּקֶ֣רֶב לִבִּ֑י</l>
                                <l level="2">אֵֽין־פַּ֥חַד אֱ֝לֹהִ֗ים לְנֶ֣גֶד עֵינָֽיו׃<verse eID="Ps.36.2"/></l>
                                <l level="1"><verse osisID="Ps.36.3" sID="Ps.36.3" n="ג"/>כִּֽי־הֶחֱלִ֣יק אֵלָ֣יו בְּעֵינָ֑יו</l>
                                <l level="2">לִמְצֹ֖א עֲוֺנ֣וֹ לִשְׂנֹֽא׃<verse eID="Ps.36.3"/></l>
                                <l level="1"><verse osisID="Ps.36.4" sID="Ps.36.4" n="ד"/>דִּבְרֵי־פִ֭יו אָ֣וֶן וּמִרְמָ֑ה</l>
                                <l level="2">חָדַ֖ל לְהַשְׂכִּ֣יל לְהֵיטִֽיב׃<verse eID="Ps.36.4"/></l>
                                <l level="1"><verse osisID="Ps.36.5" sID="Ps.36.5" n="ה"/>אָ֤וֶן ׀ יַחְשֹׁ֗ב עַֽל־מִשְׁכָּ֫ב֥וֹ</l>
                                <l level="2">יִ֭תְיַצֵּב עַל־דֶּ֣רֶךְ לֹא־ט֑וֹב</l>
                                <l level="3">רָ֝֗ע לֹ֣א יִמְאָֽס׃<verse eID="Ps.36.5"/></l>
                                <l level="1"><verse osisID="Ps.36.6" sID="Ps.36.6" n="ו"/>יְ֭הֹוָה בְּהַשָּׁמַ֣יִם חַסְדֶּ֑ךָ</l>
                                <l level="2">אֱ֝מ֥וּנָתְךָ֗ עַד־שְׁחָקִֽים׃<verse eID="Ps.36.6"/></l>
                                <l level="1"><verse osisID="Ps.36.7" sID="Ps.36.7" n="ז"/>צִדְקָתְךָ֨ ׀ כְּֽהַרְרֵי־אֵ֗ל</l>
                                <l level="2">מִ֭שְׁפָּטֶיךָ תְּה֣וֹם רַבָּ֑ה</l>
                                <l level="3">אָ֤דָֽם וּבְהֵמָ֖ה תוֹשִׁ֣יעַ יְהֹוָֽה׃<verse eID="Ps.36.7"/></l>
                                <l level="1"><verse osisID="Ps.36.8" sID="Ps.36.8" n="ח"/>מַה־יָּקָ֥ר חַסְדְּךָ֗ אֱלֹ֫הִ֥ים</l>
                                <l level="2">וּבְנֵ֥י אָדָ֑ם</l>
                                <l level="2">בְּצֵ֥ל כְּ֝נָפֶ֗יךָ יֶחֱסָיֽוּן׃<verse eID="Ps.36.8"/></l>
                                <l level="1"><verse osisID="Ps.36.9" sID="Ps.36.9" n="ט"/>יִ֭רְוְיֻן מִדֶּ֣שֶׁן בֵּיתֶ֑ךָ</l>
                                <l level="2">וְנַ֖חַל עֲדָנֶ֣יךָ תַשְׁקֵֽם׃<verse eID="Ps.36.9"/></l>
                                <l level="1"><verse osisID="Ps.36.10" sID="Ps.36.10" n="י"/>כִּֽי־עִ֭מְּךָ מְק֣וֹר חַיִּ֑ים</l>
                                <l level="2">בְּ֝אוֹרְךָ֗ נִרְאֶה־אֽוֹר׃<verse eID="Ps.36.10"/></l>
                                <l level="1"><verse osisID="Ps.36.11" sID="Ps.36.11" n="יא"/>מְשֹׁ֣ךְ חַ֭סְדְּךָ לְיֹדְעֶ֑יךָ</l>
                                <l level="2">וְ֝צִדְקָֽתְךָ֗ לְיִשְׁרֵי־לֵֽב׃<verse eID="Ps.36.11"/></l>
                                <l level="1"><verse osisID="Ps.36.12" sID="Ps.36.12" n="יב"/>אַל־תְּ֭בוֹאֵנִי רֶ֣גֶל גַּאֲוָ֑ה</l>
                                <l level="2">וְיַד־רְ֝שָׁעִ֗ים אַל־תְּנִדֵֽנִי׃<verse eID="Ps.36.12"/></l>
                                <l level="1"><verse osisID="Ps.36.13" sID="Ps.36.13" n="יג"/>שָׁ֣ם נָ֭פְלוּ פֹּ֣עֲלֵי אָ֑וֶן</l>
                                <l level="2">דֹּ֝ח֗וּ וְלֹא־יָ֥כְלוּ קֽוּם׃<verse eID="Ps.36.13"/></l>
                            </lg>
                        </p>
                        <chapter eID="Ps.36"/>
                        <chapter osisID="Ps.37" sID="Ps.37" n="לז"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.37.1" sID="Ps.37.1" n="א"/>לְדָוִ֨ד ׀ אַל־תִּתְחַ֥ר בַּמְּרֵעִ֑ים</l>
                                <l level="2">אַל־תְּ֝קַנֵּ֗א בְּעֹשֵׂ֥י עַוְלָֽה׃<verse eID="Ps.37.1"/></l>
                                <l level="1"><verse osisID="Ps.37.2" sID="Ps.37.2" n="ב"/>כִּ֣י כֶ֭חָצִיר מְהֵרָ֣ה יִמָּ֑לוּ</l>
                                <l level="2">וּכְיֶ֥רֶק דֶּ֝֗שֶׁא יִבּוֹלֽוּן׃<verse eID="Ps.37.2"/></l>
                                <l level="1"><verse osisID="Ps.37.3" sID="Ps.37.3" n="ג"/>בְּטַ֣ח בַּ֭יהֹוָה וַעֲשֵׂה־ט֑וֹב</l>
                                <l level="2">שְׁכׇן־אֶ֝֗רֶץ וּרְעֵ֥ה אֱמוּנָֽה׃<verse eID="Ps.37.3"/></l>
                                <l level="1"><verse osisID="Ps.37.4" sID="Ps.37.4" n="ד"/>וְהִתְעַנַּ֥ג עַל־יְהֹוָ֑ה</l>
                                <l level="2">וְיִֽתֶּן־לְ֝ךָ֗ מִשְׁאֲלֹ֥ת לִבֶּֽךָ׃<verse eID="Ps.37.4"/></l>
                                <l level="1"><verse osisID="Ps.37.5" sID="Ps.37.5" n="ה"/>גּ֣וֹל עַל־יְהֹוָ֣ה דַּרְכֶּ֑ךָ</l>
                                <l level="2">וּבְטַ֥ח עָ֝לָ֗יו וְה֣וּא יַעֲשֶֽׂה׃<verse eID="Ps.37.5"/></l>
                                <l level="1"><verse osisID="Ps.37.6" sID="Ps.37.6" n="ו"/>וְהוֹצִ֣יא כָא֣וֹר צִדְקֶ֑ךָ</l>
                                <l level="2">וּ֝מִשְׁפָּטֶ֗ךָ כַּֽצׇּהֳרָֽיִם׃<verse eID="Ps.37.6"/></l>
                                <l level="1"><verse osisID="Ps.37.7" sID="Ps.37.7" n="ז"/>דּ֤וֹם ׀ לַיהֹוָה֮ וְהִתְח֢וֹלֵֽ֫ל ל֥וֹ</l>
                                <l level="2">אַל־תִּ֭תְחַר בְּמַצְלִ֣יחַ דַּרְכּ֑וֹ</l>
                                <l level="3">בְּ֝אִ֗ישׁ עֹשֶׂ֥ה מְזִמּֽוֹת׃<verse eID="Ps.37.7"/></l>
                                <l level="1"><verse osisID="Ps.37.8" sID="Ps.37.8" n="ח"/>הֶ֣רֶף מֵ֭אַף וַעֲזֹ֣ב חֵמָ֑ה</l>
                                <l level="2">אַל־תִּ֝תְחַ֗ר אַךְ־לְהָרֵֽעַ׃<verse eID="Ps.37.8"/></l>
                                <l level="1"><verse osisID="Ps.37.9" sID="Ps.37.9" n="ט"/>כִּֽי־מְ֭רֵעִים יִכָּרֵת֑וּן</l>
                                <l level="2">וְקֹוֵ֥י יְ֝הֹוָ֗ה הֵ֣מָּה יִֽירְשׁוּ־אָֽרֶץ׃<verse eID="Ps.37.9"/></l>
                                <l level="1"><verse osisID="Ps.37.10" sID="Ps.37.10" n="י"/>וְע֣וֹד מְ֭עַט וְאֵ֣ין רָשָׁ֑ע</l>
                                <l level="2">וְהִתְבּוֹנַ֖נְתָּ עַל־מְקוֹמ֣וֹ וְאֵינֶֽנּוּ׃<verse eID="Ps.37.10"/></l>
                                <l level="1"><verse osisID="Ps.37.11" sID="Ps.37.11" n="יא"/>וַעֲנָוִ֥ים יִֽירְשׁוּ־אָ֑רֶץ</l>
                                <l level="2">וְ֝הִֽתְעַנְּג֗וּ עַל־רֹ֥ב שָׁלֽוֹם׃<verse eID="Ps.37.11"/></l>
                                <l level="1"><verse osisID="Ps.37.12" sID="Ps.37.12" n="יב"/>זֹמֵ֣ם רָ֭שָׁע לַצַּדִּ֑יק</l>
                                <l level="2">וְחֹרֵ֖ק עָלָ֣יו שִׁנָּֽיו׃<verse eID="Ps.37.12"/></l>
                                <l level="1"><verse osisID="Ps.37.13" sID="Ps.37.13" n="יג"/>אֲדֹנָ֥י יִשְׂחַק־ל֑וֹ</l>
                                <l level="2">כִּי־רָ֝אָ֗ה כִּֽי־יָבֹ֥א יוֹמֽוֹ׃<verse eID="Ps.37.13"/></l>
                                <l level="1"><verse osisID="Ps.37.14" sID="Ps.37.14" n="יד"/>חֶ֤רֶב ׀ פָּ֥תְח֣וּ רְשָׁעִים֮ וְדָרְכ֢וּ קַ֫שְׁתָּ֥ם</l>
                                <l level="2">לְ֭הַפִּיל עָנִ֣י וְאֶבְי֑וֹן</l>
                                <l level="3">לִ֝טְב֗וֹחַ יִשְׁרֵי־דָֽרֶךְ׃<verse eID="Ps.37.14"/></l>
                                <l level="1"><verse osisID="Ps.37.15" sID="Ps.37.15" n="טו"/>חַ֭רְבָּם תָּב֣וֹא בְלִבָּ֑ם</l>
                                <l level="2">וְ֝קַשְּׁתוֹתָ֗ם תִּשָּׁבַֽרְנָה׃<verse eID="Ps.37.15"/></l>
                                <l level="1"><verse osisID="Ps.37.16" sID="Ps.37.16" n="טז"/>טוֹב־מְ֭עַט לַצַּדִּ֑יק</l>
                                <l level="2">מֵ֝הֲמ֗וֹן רְשָׁעִ֥ים רַבִּֽים׃<verse eID="Ps.37.16"/></l>
                                <l level="1"><verse osisID="Ps.37.17" sID="Ps.37.17" n="יז"/>כִּ֤י זְרוֹע֣וֹת רְ֭שָׁעִים תִּשָּׁבַ֑רְנָה</l>
                                <l level="2">וְסוֹמֵ֖ךְ צַדִּיקִ֣ים יְהֹוָֽה׃<verse eID="Ps.37.17"/></l>
                                <l level="1"><verse osisID="Ps.37.18" sID="Ps.37.18" n="יח"/>יוֹדֵ֣עַ יְ֭הֹוָה יְמֵ֣י תְמִימִ֑ם</l>
                                <l level="2">וְ֝נַחֲלָתָ֗ם לְעוֹלָ֥ם תִּהְיֶֽה׃<verse eID="Ps.37.18"/></l>
                                <l level="1"><verse osisID="Ps.37.19" sID="Ps.37.19" n="יט"/>לֹֽא־יֵ֭בֹשׁוּ בְּעֵ֣ת רָעָ֑ה</l>
                                <l level="2">וּבִימֵ֖י רְעָב֣וֹן יִשְׂבָּֽעוּ׃<verse eID="Ps.37.19"/></l>
                                <l level="1"><verse osisID="Ps.37.20" sID="Ps.37.20" n="כ"/>כִּ֤י רְשָׁעִ֨ים ׀ יֹאבֵ֗דוּ</l>
                                <l level="2">וְאֹיְבֵ֣י יְ֭הֹוָה כִּיקַ֣ר כָּרִ֑ים</l>
                                <l level="3">כָּל֖וּ בֶעָשָׁ֣ן כָּֽלוּ׃<verse eID="Ps.37.20"/></l>
                                <l level="1"><verse osisID="Ps.37.21" sID="Ps.37.21" n="כא"/>לֹוֶ֣ה רָ֭שָׁע וְלֹ֣א יְשַׁלֵּ֑ם</l>
                                <l level="2">וְ֝צַדִּ֗יק חוֹנֵ֥ן וְנוֹתֵֽן׃<verse eID="Ps.37.21"/></l>
                                <l level="1"><verse osisID="Ps.37.22" sID="Ps.37.22" n="כב"/>כִּ֣י מְ֭בֹרָכָיו יִ֣ירְשׁוּ אָ֑רֶץ</l>
                                <l level="2">וּ֝מְקֻלָּלָ֗יו יִכָּרֵֽתוּ׃<verse eID="Ps.37.22"/></l>
                                <l level="1"><verse osisID="Ps.37.23" sID="Ps.37.23" n="כג"/>מֵ֭יְהֹוָה מִֽצְעֲדֵי־גֶ֥בֶר כּוֹנָ֗נוּ</l>
                                <l level="2">וְדַרְכּ֥וֹ יֶחְפָּֽץ׃<verse eID="Ps.37.23"/></l>
                                <l level="1"><verse osisID="Ps.37.24" sID="Ps.37.24" n="כד"/>כִּֽי־יִפֹּ֥ל לֹֽא־יוּטָ֑ל</l>
                                <l level="2">כִּֽי־יְ֝הֹוָ֗ה סוֹמֵ֥ךְ יָדֽוֹ׃<verse eID="Ps.37.24"/></l>
                                <l level="1"><verse osisID="Ps.37.25" sID="Ps.37.25" n="כה"/>נַ֤עַר ׀ הָיִ֗יתִי גַּם־זָ֫קַ֥נְתִּי</l>
                                <l level="2">וְֽלֹא־רָ֭אִיתִי צַדִּ֣יק נֶעֱזָ֑ב</l>
                                <l level="3">וְ֝זַרְע֗וֹ מְבַקֶּשׁ־לָֽחֶם׃<verse eID="Ps.37.25"/></l>
                                <l level="1"><verse osisID="Ps.37.26" sID="Ps.37.26" n="כו"/>כׇּל־הַ֭יּוֹם חוֹנֵ֣ן וּמַלְוֶ֑ה</l>
                                <l level="2">וְ֝זַרְע֗וֹ לִבְרָכָֽה׃<verse eID="Ps.37.26"/></l>
                                <l level="1"><verse osisID="Ps.37.27" sID="Ps.37.27" n="כז"/>ס֣וּר מֵ֭רָע וַעֲשֵׂה־ט֗וֹב</l>
                                <l level="2">וּשְׁכֹ֥ן לְעוֹלָֽם׃<verse eID="Ps.37.27"/></l>
                                <l level="1"><verse osisID="Ps.37.28" sID="Ps.37.28" n="כח"/>כִּ֤י יְהֹוָ֨ה ׀ אֹ֘הֵ֤ב מִשְׁפָּ֗ט</l>
                                <l level="2">וְלֹא־יַעֲזֹ֣ב אֶת־חֲ֭סִידָיו לְעוֹלָ֣ם נִשְׁמָ֑רוּ</l>
                                <l level="3">וְזֶ֖רַע רְשָׁעִ֣ים נִכְרָֽת׃<verse eID="Ps.37.28"/></l>
                                <l level="1"><verse osisID="Ps.37.29" sID="Ps.37.29" n="כט"/>צַדִּיקִ֥ים יִֽירְשׁוּ־אָ֑רֶץ</l>
                                <l level="2">וְיִשְׁכְּנ֖וּ לָעַ֣ד עָלֶֽיהָ׃<verse eID="Ps.37.29"/></l>
                                <l level="1"><verse osisID="Ps.37.30" sID="Ps.37.30" n="ל"/>פִּֽי־צַ֭דִּיק יֶהְגֶּ֣ה חׇכְמָ֑ה</l>
                                <l level="2">וּ֝לְשׁוֹנ֗וֹ תְּדַבֵּ֥ר מִשְׁפָּֽט׃<verse eID="Ps.37.30"/></l>
                                <l level="1"><verse osisID="Ps.37.31" sID="Ps.37.31" n="לא"/>תּוֹרַ֣ת אֱלֹהָ֣יו בְּלִבּ֑וֹ</l>
                                <l level="2">לֹ֖א תִמְעַ֣ד אֲשֻׁרָֽיו׃<verse eID="Ps.37.31"/></l>
                                <l level="1"><verse osisID="Ps.37.32" sID="Ps.37.32" n="לב"/>צוֹפֶ֣ה רָ֭שָׁע לַצַּדִּ֑יק</l>
                                <l level="2">וּ֝מְבַקֵּ֗שׁ לַהֲמִיתֽוֹ׃<verse eID="Ps.37.32"/></l>
                                <l level="1"><verse osisID="Ps.37.33" sID="Ps.37.33" n="לג"/>יְ֭הֹוָה לֹא־יַעַזְבֶ֣נּוּ בְיָד֑וֹ</l>
                                <l level="2">וְלֹ֥א יַ֝רְשִׁיעֶ֗נּוּ בְּהִשָּׁפְטֽוֹ׃<verse eID="Ps.37.33"/></l>
                                <l level="1"><verse osisID="Ps.37.34" sID="Ps.37.34" n="לד"/>קַוֵּ֤ה אֶל־יְהֹוָ֨ה ׀ וּשְׁמֹ֬ר דַּרְכּ֗וֹ</l>
                                <l level="2">וִֽ֭ירוֹמִמְךָ לָרֶ֣שֶׁת אָ֑רֶץ</l>
                                <l level="3">בְּהִכָּרֵ֖ת רְשָׁעִ֣ים תִּרְאֶֽה׃<verse eID="Ps.37.34"/></l>
                                <l level="1"><verse osisID="Ps.37.35" sID="Ps.37.35" n="לה"/>רָ֭אִיתִי רָשָׁ֣ע עָרִ֑יץ</l>
                                <l level="2">וּ֝מִתְעָרֶ֗ה כְּאֶזְרָ֥ח רַעֲנָֽן׃<verse eID="Ps.37.35"/></l>
                                <l level="1"><verse osisID="Ps.37.36" sID="Ps.37.36" n="לו"/>וַֽ֭יַּעֲבֹר וְהִנֵּ֣ה אֵינֶ֑נּוּ</l>
                                <l level="2">וָ֝אֲבַקְשֵׁ֗הוּ וְלֹ֣א נִמְצָֽא׃<verse eID="Ps.37.36"/></l>
                                <l level="1"><verse osisID="Ps.37.37" sID="Ps.37.37" n="לז"/>שְׁמׇר־תָּ֭ם וּרְאֵ֣ה יָשָׁ֑ר</l>
                                <l level="2">כִּֽי־אַחֲרִ֖ית לְאִ֣ישׁ שָׁלֽוֹם׃<verse eID="Ps.37.37"/></l>
                                <l level="1"><verse osisID="Ps.37.38" sID="Ps.37.38" n="לח"/>וּֽ֭פֹשְׁעִים נִשְׁמְד֣וּ יַחְדָּ֑ו</l>
                                <l level="2">אַחֲרִ֖ית רְשָׁעִ֣ים נִכְרָֽתָה׃<verse eID="Ps.37.38"/></l>
                                <l level="1"><verse osisID="Ps.37.39" sID="Ps.37.39" n="לט"/>וּתְשׁוּעַ֣ת צַ֭דִּיקִים מֵיְהֹוָ֑ה</l>
                                <l level="2">מָ֝עוּזָּ֗ם בְּעֵ֣ת צָרָֽה׃<verse eID="Ps.37.39"/></l>
                                <l level="1"><verse osisID="Ps.37.40" sID="Ps.37.40" n="מ"/>וַ֥יַּעְזְרֵ֥ם יְהֹוָ֗ה וַֽיְפַ֫לְּטֵ֥ם</l>
                                <l level="2">יְפַלְּטֵ֣ם מֵ֭רְשָׁעִים וְיוֹשִׁיעֵ֑ם</l>
                                <l level="2">כִּי־חָ֥סוּ בֽוֹ׃<verse eID="Ps.37.40"/></l>
                            </lg>
                        </p>
                        <chapter eID="Ps.37"/>
                        <chapter osisID="Ps.38" sID="Ps.38" n="לח"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.38.1" sID="Ps.38.1" n="א"/>מִזְמ֖וֹר לְדָוִ֣ד לְהַזְכִּֽיר׃<verse eID="Ps.38.1"/></l>
                                <l level="1"><verse osisID="Ps.38.2" sID="Ps.38.2" n="ב"/>יְֽהֹוָ֗ה אַל־בְּקֶצְפְּךָ֥ תוֹכִיחֵ֑נִי</l>
                                <l level="2">וּֽבַחֲמָתְךָ֥ תְיַסְּרֵֽנִי׃<verse eID="Ps.38.2"/></l>
                                <l level="1"><verse osisID="Ps.38.3" sID="Ps.38.3" n="ג"/>כִּֽי־חִ֭צֶּיךָ נִ֣חֲתוּ בִ֑י</l>
                                <l level="2">וַתִּנְחַ֖ת עָלַ֣י יָדֶֽךָ׃<verse eID="Ps.38.3"/></l>
                                <l level="1"><verse osisID="Ps.38.4" sID="Ps.38.4" n="ד"/>אֵין־מְתֹ֣ם בִּ֭בְשָׂרִי מִפְּנֵ֣י זַעְמֶ֑ךָ</l>
                                <l level="2">אֵין־שָׁל֥וֹם בַּ֝עֲצָמַ֗י מִפְּנֵ֥י חַטָּאתִֽי׃<verse eID="Ps.38.4"/></l>
                                <l level="1"><verse osisID="Ps.38.5" sID="Ps.38.5" n="ה"/>כִּ֣י עֲ֭וֺנֹתַי עָֽבְר֣וּ רֹאשִׁ֑י</l>
                                <l level="2">כְּמַשָּׂ֥א כָ֝בֵ֗ד יִכְבְּד֥וּ מִמֶּֽנִּי׃<verse eID="Ps.38.5"/></l>
                                <l level="1"><verse osisID="Ps.38.6" sID="Ps.38.6" n="ו"/>הִבְאִ֣ישׁוּ נָ֭מַקּוּ חַבּוּרֹתָ֑י</l>
                                <l level="2">מִ֝פְּנֵ֗י אִוַּלְתִּֽי׃<verse eID="Ps.38.6"/></l>
                                <l level="1"><verse osisID="Ps.38.7" sID="Ps.38.7" n="ז"/>נַעֲוֵ֣יתִי שַׁחֹ֣תִי עַד־מְאֹ֑ד</l>
                                <l level="2">כׇּל־הַ֝יּ֗וֹם קֹדֵ֥ר הִלָּֽכְתִּי׃<verse eID="Ps.38.7"/></l>
                                <l level="1"><verse osisID="Ps.38.8" sID="Ps.38.8" n="ח"/>כִּֽי־כְ֭סָלַי מָלְא֣וּ נִקְלֶ֑ה</l>
                                <l level="2">וְאֵ֥ין מְ֝תֹ֗ם בִּבְשָׂרִֽי׃<verse eID="Ps.38.8"/></l>
                                <l level="1"><verse osisID="Ps.38.9" sID="Ps.38.9" n="ט"/>נְפוּג֣וֹתִי וְנִדְכֵּ֣יתִי עַד־מְאֹ֑ד</l>
                                <l level="2">שָׁ֝אַ֗גְתִּי מִֽנַּהֲמַ֥ת לִבִּֽי׃<verse eID="Ps.38.9"/></l>
                                <l level="1"><verse osisID="Ps.38.10" sID="Ps.38.10" n="י"/>אֲֽדֹנָי נֶגְדְּךָ֥ כׇל־תַּאֲוָתִ֑י</l>
                                <l level="2">וְ֝אַנְחָתִ֗י מִמְּךָ֥ לֹֽא־נִסְתָּֽרָה׃<verse eID="Ps.38.10"/></l>
                                <l level="1"><verse osisID="Ps.38.11" sID="Ps.38.11" n="יא"/>לִבִּ֣י סְ֭חַרְחַר עֲזָבַ֣נִי כֹחִ֑י</l>
                                <l level="2">וְֽאוֹר־עֵינַ֥י גַּם־הֵ֝֗ם אֵ֣ין אִתִּֽי׃<verse eID="Ps.38.11"/></l>
                                <l level="1"><verse osisID="Ps.38.12" sID="Ps.38.12" n="יב"/>אֹֽהֲבַ֨י ׀ וְרֵעַ֗י מִנֶּ֣גֶד נִגְעִ֣י יַעֲמֹ֑דוּ</l>
                                <l level="2">וּ֝קְרוֹבַ֗י מֵרָחֹ֥ק עָמָֽדוּ׃<verse eID="Ps.38.12"/></l>
                                <l level="1"><verse osisID="Ps.38.13" sID="Ps.38.13" n="יג"/>וַיְנַקְשׁ֤וּ ׀ מְבַקְשֵׁ֬י נַפְשִׁ֗י</l>
                                <l level="2">וְדֹרְשֵׁ֣י רָ֭עָתִי דִּבְּר֣וּ הַוּ֑וֹת</l>
                                <l level="3">וּ֝מִרְמ֗וֹת כׇּל־הַיּ֥וֹם יֶהְגּֽוּ׃<verse eID="Ps.38.13"/></l>
                                <l level="1"><verse osisID="Ps.38.14" sID="Ps.38.14" n="יד"/>וַאֲנִ֣י כְ֭חֵרֵשׁ לֹ֣א אֶשְׁמָ֑ע</l>
                                <l level="2">וּ֝כְאִלֵּ֗ם לֹ֣א יִפְתַּח־פִּֽיו׃<verse eID="Ps.38.14"/></l>
                                <l level="1"><verse osisID="Ps.38.15" sID="Ps.38.15" n="טו"/>וָאֱהִ֗י כְּ֭אִישׁ אֲשֶׁ֣ר לֹֽא־שֹׁמֵ֑עַ</l>
                                <l level="2">וְאֵ֥ין בְּ֝פִ֗יו תּוֹכָחֽוֹת׃<verse eID="Ps.38.15"/></l>
                                <l level="1"><verse osisID="Ps.38.16" sID="Ps.38.16" n="טז"/>כִּֽי־לְךָ֣ יְהֹוָ֣ה הוֹחָ֑לְתִּי</l>
                                <l level="2">אַתָּ֥ה תַ֝עֲנֶ֗ה אֲדֹנָ֥י אֱלֹהָֽי׃<verse eID="Ps.38.16"/></l>
                                <l level="1"><verse osisID="Ps.38.17" sID="Ps.38.17" n="יז"/>כִּֽי־אָ֭מַרְתִּי פֶּן־יִשְׂמְחוּ־לִ֑י</l>
                                <l level="2">בְּמ֥וֹט רַ֝גְלִ֗י עָלַ֥י הִגְדִּֽילוּ׃<verse eID="Ps.38.17"/></l>
                                <l level="1"><verse osisID="Ps.38.18" sID="Ps.38.18" n="יח"/>כִּֽי־אֲ֭נִי לְצֶ֣לַע נָכ֑וֹן</l>
                                <l level="2">וּמַכְאוֹבִ֖י נֶגְדִּ֣י תָמִֽיד׃<verse eID="Ps.38.18"/></l>
                                <l level="1"><verse osisID="Ps.38.19" sID="Ps.38.19" n="יט"/>כִּֽי־עֲוֺנִ֥י אַגִּ֑יד</l>
                                <l level="2">אֶ֝דְאַ֗ג מֵ֖חַטָּאתִֽי׃<verse eID="Ps.38.19"/></l>
                                <l level="1"><verse osisID="Ps.38.20" sID="Ps.38.20" n="כ"/>וְֽ֭אֹיְבַי חַיִּ֣ים עָצֵ֑מוּ</l>
                                <l level="2">וְרַבּ֖וּ שֹׂנְאַ֣י שָֽׁקֶר׃<verse eID="Ps.38.20"/></l>
                                <l level="1"><verse osisID="Ps.38.21" sID="Ps.38.21" n="כא"/>וּמְשַׁלְּמֵ֣י רָ֭עָה תַּ֣חַת טוֹבָ֑ה</l>
                                <l level="2">יִ֝שְׂטְנ֗וּנִי תַּ֣חַת <seg type="x-ketiv">רדופי</seg> רָֽדְפִי־טֽוֹב׃<verse eID="Ps.38.21"/></l>
                                <l level="1"><verse osisID="Ps.38.22" sID="Ps.38.22" n="כב"/>אַל־תַּעַזְבֵ֥נִי יְהֹוָ֑ה</l>
                                <l level="2">אֱ֝לֹהַ֗י אַל־תִּרְחַ֥ק מִמֶּֽנִּי׃<verse eID="Ps.38.22"/></l>
                                <l level="1"><verse osisID="Ps.38.23" sID="Ps.38.23" n="כג"/>ח֥וּשָׁה לְעֶזְרָתִ֑י</l>
                                <l level="2">אֲ֝דֹנָ֗י תְּשׁוּעָתִֽי׃<verse eID="Ps.38.23"/></l>
                            </lg>
                        </p>
                        <chapter eID="Ps.38"/>
                        <chapter osisID="Ps.39" sID="Ps.39" n="לט"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.39.1" sID="Ps.39.1" n="א"/>לַמְנַצֵּ֥חַ <seg type="x-ketiv">לידיתון</seg> לִֽידוּת֗וּן</l>
                                <l level="2">מִזְמ֥וֹר לְדָוִֽד׃<verse eID="Ps.39.1"/></l>
                                <l level="1"><verse osisID="Ps.39.2" sID="Ps.39.2" n="ב"/>אָמַ֗רְתִּי אֶ֥שְׁמְרָ֣ה דְרָכַי֮ מֵחֲט֢וֹא בִלְשׁ֫וֹנִ֥י</l>
                                <l level="2">אֶשְׁמְרָ֥ה לְפִ֥י מַחְס֑וֹם</l>
                                <l level="3">בְּעֹ֖ד רָשָׁ֣ע לְנֶגְדִּֽי׃<verse eID="Ps.39.2"/></l>
                                <l level="1"><verse osisID="Ps.39.3" sID="Ps.39.3" n="ג"/>נֶאֱלַ֣מְתִּי ד֭וּמִיָּה הֶחֱשֵׁ֣יתִי מִטּ֑וֹב</l>
                                <l level="2">וּכְאֵבִ֥י נֶעְכָּֽר׃<verse eID="Ps.39.3"/></l>
                                <l level="1"><verse osisID="Ps.39.4" sID="Ps.39.4" n="ד"/>חַם־לִבִּ֨י ׀ בְּקִרְבִּ֗י</l>
                                <l level="2">בַּהֲגִיגִ֥י תִבְעַר־אֵ֑שׁ</l>
                                <l level="3">דִּ֝בַּ֗רְתִּי בִּלְשׁוֹנִֽי׃<verse eID="Ps.39.4"/></l>
                                <l level="1"><verse osisID="Ps.39.5" sID="Ps.39.5" n="ה"/>הוֹדִ֘יעֵ֤נִי יְהֹוָ֨ה ׀ קִצִּ֗י</l>
                                <l level="2">וּמִדַּ֣ת יָמַ֣י מַה־הִ֑יא</l>
                                <l level="3">אֵ֝דְעָ֗ה מֶֽה־חָדֵ֥ל אָֽנִי׃<verse eID="Ps.39.5"/></l>
                                <l level="1"><verse osisID="Ps.39.6" sID="Ps.39.6" n="ו"/>הִנֵּ֤ה טְפָח֨וֹת ׀ נָ֘תַ֤תָּה יָמַ֗י</l>
                                <l level="2">וְחֶלְדִּ֣י כְאַ֣יִן נֶגְדֶּ֑ךָ</l>
                                <l level="3">אַ֥ךְ כׇּֽל־הֶ֥בֶל כׇּל־אָ֝דָ֗ם נִצָּ֥ב סֶֽלָה׃<verse eID="Ps.39.6"/></l>
                                <l level="1"><verse osisID="Ps.39.7" sID="Ps.39.7" n="ז"/>אַךְ־בְּצֶ֤לֶם ׀ יִֽתְהַלֶּךְ־אִ֗ישׁ</l>
                                <l level="2">אַךְ־הֶ֥בֶל יֶהֱמָי֑וּן</l>
                                <l level="3">יִ֝צְבֹּ֗ר וְֽלֹא־יֵדַ֥ע מִֽי־אֹסְפָֽם׃<verse eID="Ps.39.7"/></l>
                                <l level="1"><verse osisID="Ps.39.8" sID="Ps.39.8" n="ח"/>וְעַתָּ֣ה מַה־קִּוִּ֣יתִי אֲדֹנָ֑י</l>
                                <l level="2">תּ֝וֹחַלְתִּ֗י לְךָ֣ הִֽיא׃<verse eID="Ps.39.8"/></l>
                                <l level="1"><verse osisID="Ps.39.9" sID="Ps.39.9" n="ט"/>מִכׇּל־פְּשָׁעַ֥י הַצִּילֵ֑נִי</l>
                                <l level="2">חֶרְפַּ֥ת נָ֝בָ֗ל אַל־תְּשִׂימֵֽנִי׃<verse eID="Ps.39.9"/></l>
                                <l level="1"><verse osisID="Ps.39.10" sID="Ps.39.10" n="י"/>נֶ֭אֱלַמְתִּי לֹ֣א אֶפְתַּח־פִּ֑י</l>
                                <l level="2">כִּ֖י אַתָּ֣ה עָשִֽׂיתָ׃<verse eID="Ps.39.10"/></l>
                                <l level="1"><verse osisID="Ps.39.11" sID="Ps.39.11" n="יא"/>הָסֵ֣ר מֵעָלַ֣י נִגְעֶ֑ךָ</l>
                                <l level="2">מִתִּגְרַ֥ת יָ֝דְךָ֗ אֲנִ֣י כָלִֽיתִי׃<verse eID="Ps.39.11"/></l>
                                <l level="1"><verse osisID="Ps.39.12" sID="Ps.39.12" n="יב"/>בְּֽתוֹכָ֘ח֤וֹת עַל־עָוֺ֨ן ׀ יִסַּ֬רְתָּ אִ֗ישׁ</l>
                                <l level="2">וַתֶּ֣מֶס כָּעָ֣שׁ חֲמוּד֑וֹ</l>
                                <l level="3">אַ֤ךְ הֶ֖בֶל כׇּל־אָדָ֣ם סֶֽלָה׃<verse eID="Ps.39.12"/></l>
                                <l level="1"><verse osisID="Ps.39.13" sID="Ps.39.13" n="יג"/>שִׁ֥מְעָֽה תְפִלָּתִ֨י ׀ יְהֹוָ֡ה וְשַׁוְעָתִ֨י ׀ הַאֲזִינָה֮</l>
                                <l level="2">אֶֽל־דִּמְעָתִ֗י אַֽל־תֶּ֫חֱרַ֥שׁ</l>
                                <l level="1">כִּ֤י גֵ֣ר אָנֹכִ֣י עִמָּ֑ךְ</l>
                                <l level="2">תּ֝וֹשָׁ֗ב כְּכׇל־אֲבוֹתָֽי׃<verse eID="Ps.39.13"/></l>
                                <l level="1"><verse osisID="Ps.39.14" sID="Ps.39.14" n="יד"/>הָשַׁ֣ע מִמֶּ֣נִּי וְאַבְלִ֑יגָה</l>
                                <l level="2">בְּטֶ֖רֶם אֵלֵ֣ךְ וְאֵינֶֽנִּי׃<verse eID="Ps.39.14"/></l>
                            </lg>
                        </p>
                        <chapter eID="Ps.39"/>
                        <chapter osisID="Ps.40" sID="Ps.40" n="מ"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.40.1" sID="Ps.40.1" n="א"/>לַ֝מְנַצֵּ֗חַ לְדָוִ֥ד מִזְמֽוֹר׃<verse eID="Ps.40.1"/></l>
                                <l level="1"><verse osisID="Ps.40.2" sID="Ps.40.2" n="ב"/>קַוֺּ֣ה קִוִּ֣יתִי יְהֹוָ֑ה</l>
                                <l level="2">וַיֵּ֥ט אֵ֝לַ֗י וַיִּשְׁמַ֥ע שַׁוְעָתִֽי׃<verse eID="Ps.40.2"/></l>
                                <l level="1"><verse osisID="Ps.40.3" sID="Ps.40.3" n="ג"/>וַיַּעֲלֵ֤נִי ׀ מִבּ֥וֹר שָׁאוֹן֮ מִטִּ֢יט הַיָּ֫וֵ֥ן</l>
                                <l level="2">וַיָּ֖קֶם עַל־סֶ֥לַע רַגְלַ֗י</l>
                                <l level="2">כּוֹנֵ֥ן אֲשֻׁרָֽי׃<verse eID="Ps.40.3"/></l>
                                <l level="1"><verse osisID="Ps.40.4" sID="Ps.40.4" n="ד"/>וַיִּתֵּ֬ן בְּפִ֨י ׀ שִׁ֥יר חָדָשׁ֮ תְּהִלָּ֢ה לֵאלֹ֫הֵ֥ינוּ</l>
                                <l level="2">יִרְא֣וּ רַבִּ֣ים וְיִירָ֑אוּ</l>
                                <l level="2">וְ֝יִבְטְח֗וּ בַּיהֹוָֽה׃<verse eID="Ps.40.4"/></l>
                                <l level="1"><verse osisID="Ps.40.5" sID="Ps.40.5" n="ה"/>אַ֥שְֽׁרֵי הַגֶּ֗בֶר אֲשֶׁר־שָׂ֣ם יְ֭הֹוָה מִבְטַח֑וֹ</l>
                                <l level="2">וְֽלֹא־פָנָ֥ה אֶל־רְ֝הָבִ֗ים וְשָׂטֵ֥י כָזָֽב׃<verse eID="Ps.40.5"/></l>
                                <l level="1"><verse osisID="Ps.40.6" sID="Ps.40.6" n="ו"/>רַבּ֤וֹת עָשִׂ֨יתָ ׀ אַתָּ֤ה ׀ יְהֹוָ֣ה אֱלֹהַי֮</l>
                                <l level="2">נִ֥פְלְאֹתֶ֥יךָ וּמַחְשְׁבֹתֶ֗יךָ אֵ֫לֵ֥ינוּ</l>
                                <l level="1">אֵ֤ין ׀ עֲרֹ֬ךְ אֵלֶ֗יךָ אַגִּ֥ידָה וַאֲדַבֵּ֑רָה</l>
                                <l level="3">עָ֝צְמ֗וּ מִסַּפֵּֽר׃<verse eID="Ps.40.6"/></l>
                                <l level="1"><verse osisID="Ps.40.7" sID="Ps.40.7" n="ז"/>זֶ֤בַח וּמִנְחָ֨ה ׀ לֹֽא־חָפַ֗צְתָּ</l>
                                <l level="2">אׇ֭זְנַיִם כָּרִ֣יתָ לִּ֑י</l>
                                <l level="3">עוֹלָ֥ה וַ֝חֲטָאָ֗ה לֹ֣א שָׁאָֽלְתָּ׃<verse eID="Ps.40.7"/></l>
                                <l level="1"><verse osisID="Ps.40.8" sID="Ps.40.8" n="ח"/>אָ֣ז אָ֭מַרְתִּי הִנֵּה־בָ֑אתִי</l>
                                <l level="2">בִּמְגִלַּת־סֵ֝֗פֶר כָּת֥וּב עָלָֽי׃<verse eID="Ps.40.8"/></l>
                                <l level="1"><verse osisID="Ps.40.9" sID="Ps.40.9" n="ט"/>לַ֥עֲשׂוֹת־רְצוֹנְךָ֣ אֱלֹהַ֣י חָפָ֑צְתִּי</l>
                                <l level="2">וְ֝ת֥וֹרָתְךָ֗ בְּת֣וֹךְ מֵעָֽי׃<verse eID="Ps.40.9"/></l>
                                <l level="1"><verse osisID="Ps.40.10" sID="Ps.40.10" n="י"/>בִּשַּׂ֤רְתִּי צֶ֨דֶק ׀ בְּקָ֘הָ֤ל רָ֗ב</l>
                                <l level="2">הִנֵּ֣ה שְׂ֭פָתַי לֹ֣א אֶכְלָ֑א</l>
                                <l level="3">יְ֝הוָ֗ה אַתָּ֥ה יָדָֽעְתָּ׃<verse eID="Ps.40.10"/></l>
                                <l level="1"><verse osisID="Ps.40.11" sID="Ps.40.11" n="יא"/>צִדְקָתְךָ֬ לֹֽא־כִסִּ֨יתִי ׀ בְּת֬וֹךְ לִבִּ֗י</l>
                                <l level="2">אֱמוּנָתְךָ֣ וּתְשׁוּעָתְךָ֣ אָמָ֑רְתִּי</l>
                                <l level="3">לֹא־כִחַ֥דְתִּי חַסְדְּךָ֥ וַ֝אֲמִתְּךָ֗ לְקָהָ֥ל רָֽב׃<verse eID="Ps.40.11"/></l>
                                <l level="1"><verse osisID="Ps.40.12" sID="Ps.40.12" n="יב"/>אַתָּ֤ה יְהֹוָ֗ה לֹֽא־תִכְלָ֣א רַחֲמֶ֣יךָ מִמֶּ֑נִּי</l>
                                <l level="2">חַסְדְּךָ֥ וַ֝אֲמִתְּךָ֗ תָּמִ֥יד יִצְּרֽוּנִי׃<verse eID="Ps.40.12"/></l>
                                <l level="1"><verse osisID="Ps.40.13" sID="Ps.40.13" n="יג"/>כִּ֤י אָפְפֽוּ־עָלַ֨י ׀ רָע֡וֹת עַד־אֵ֬ין מִסְפָּ֗ר</l>
                                <l level="2">הִשִּׂיג֣וּנִי עֲ֭וֺנֹתַי וְלֹא־יָכֹ֣לְתִּי לִרְא֑וֹת</l>
                                <l level="3">עָצְמ֥וּ מִשַּׂעֲר֥וֹת רֹ֝אשִׁ֗י וְלִבִּ֥י עֲזָבָֽנִי׃<verse eID="Ps.40.13"/></l>
                                <l level="1"><verse osisID="Ps.40.14" sID="Ps.40.14" n="יד"/>רְצֵ֣ה יְ֭הֹוָה לְהַצִּילֵ֑נִי</l>
                                <l level="2">יְ֝הֹוָ֗ה לְעֶזְרָ֥תִי חֽוּשָׁה׃<verse eID="Ps.40.14"/></l>
                                <l level="1"><verse osisID="Ps.40.15" sID="Ps.40.15" n="טו"/>יֵ֘בֹ֤שׁוּ וְיַחְפְּר֨וּ ׀ יַחַד֮</l>
                                <l level="2">מְבַקְשֵׁ֥י נַפְשִׁ֗י לִסְפּ֫וֹתָ֥הּ</l>
                                <l level="1">יִסֹּ֣גוּ אָ֭חוֹר וְיִכָּלְמ֑וּ</l>
                                <l level="2">חֲ֝פֵצֵ֗י רָעָתִֽי׃<verse eID="Ps.40.15"/></l>
                                <l level="1"><verse osisID="Ps.40.16" sID="Ps.40.16" n="טז"/>יָ֭שֹׁמּוּ עַל־עֵ֣קֶב בׇּשְׁתָּ֑ם</l>
                                <l level="2">הָאֹמְרִ֥ים לִ֝֗י הֶאָ֥ח <seg type="x-paseq">׀</seg> הֶאָֽח׃<verse eID="Ps.40.16"/></l>
                                <l level="1"><verse osisID="Ps.40.17" sID="Ps.40.17" n="יז"/>יָ֘שִׂ֤ישׂוּ וְיִשְׂמְח֨וּ ׀ בְּךָ֗ כׇּֽל־מְבַ֫קְשֶׁ֥יךָ</l>
                                <l level="2">יֹאמְר֣וּ תָ֭מִיד יִגְדַּ֣ל יְהֹוָ֑ה</l>
                                <l level="2">אֹ֝הֲבֵ֗י תְּשׁוּעָתֶֽךָ׃<verse eID="Ps.40.17"/></l>
                                <l level="1"><verse osisID="Ps.40.18" sID="Ps.40.18" n="יח"/>וַאֲנִ֤י ׀ עָנִ֣י וְאֶבְיוֹן֮ אֲדֹנָ֢י יַֽחֲשָׁ֫ב לִ֥י</l>
                                <l level="2">עֶזְרָתִ֣י וּמְפַלְטִ֣י אַ֑תָּה</l>
                                <l level="3">אֱ֝לֹהַ֗י אַל־תְּאַחַֽר׃<verse eID="Ps.40.18"/></l>
                            </lg>
                        </p>
                        <chapter eID="Ps.40"/>
                        <chapter osisID="Ps.41" sID="Ps.41" n="מא"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.41.1" sID="Ps.41.1" n="א"/>לַמְנַצֵּ֗חַ מִזְמ֥וֹר לְדָוִֽד׃<verse eID="Ps.41.1"/></l>
                                <l level="1"><verse osisID="Ps.41.2" sID="Ps.41.2" n="ב"/>אַ֭שְׁרֵי מַשְׂכִּ֣יל אֶל־דָּ֑ל</l>
                                <l level="2">בְּי֥וֹם רָ֝עָ֗ה יְֽמַלְּטֵ֥הוּ יְהֹוָֽה׃<verse eID="Ps.41.2"/></l>
                                <l level="1"><verse osisID="Ps.41.3" sID="Ps.41.3" n="ג"/>יְהֹוָ֤ה ׀ יִשְׁמְרֵ֣הוּ וִ֭יחַיֵּהוּ <seg type="x-ketiv">יאשר</seg> וְאֻשַּׁ֣ר בָּאָ֑רֶץ</l>
                                <l level="2">וְאַֽל־תִּ֝תְּנֵ֗הוּ בְּנֶ֣פֶשׁ אֹיְבָֽיו׃<verse eID="Ps.41.3"/></l>
                                <l level="1"><verse osisID="Ps.41.4" sID="Ps.41.4" n="ד"/>יְֽהֹוָ֗ה יִ֭סְעָדֶנּוּ עַל־עֶ֣רֶשׂ דְּוָ֑י</l>
                                <l level="2">כׇּל־מִ֝שְׁכָּב֗וֹ הָפַ֥כְתָּ בְחׇלְיֽוֹ׃<verse eID="Ps.41.4"/></l>
                                <l level="1"><verse osisID="Ps.41.5" sID="Ps.41.5" n="ה"/>אֲֽנִי־אָ֭מַרְתִּי יְהֹוָ֣ה חׇנֵּ֑נִי</l>
                                <l level="2">רְפָאָ֥ה נַ֝פְשִׁ֗י כִּֽי־חָטָ֥אתִי לָֽךְ׃<verse eID="Ps.41.5"/></l>
                                <l level="1"><verse osisID="Ps.41.6" sID="Ps.41.6" n="ו"/>אוֹיְבַ֗י יֹאמְר֣וּ רַ֣ע לִ֑י</l>
                                <l level="2">מָתַ֥י יָ֝מ֗וּת וְאָבַ֥ד שְׁמֽוֹ׃<verse eID="Ps.41.6"/></l>
                                <l level="1"><verse osisID="Ps.41.7" sID="Ps.41.7" n="ז"/>וְאִם־בָּ֤א לִרְא֨וֹת ׀ שָׁ֤וְא יְדַבֵּ֗ר</l>
                                <l level="2">לִבּ֗וֹ יִקְבׇּץ־אָ֥וֶן ל֑וֹ</l>
                                <l level="3">יֵצֵ֖א לַח֣וּץ יְדַבֵּֽר׃<verse eID="Ps.41.7"/></l>
                                <l level="1"><verse osisID="Ps.41.8" sID="Ps.41.8" n="ח"/>יַ֗חַד עָלַ֣י יִ֭תְלַחֲשׁוּ כׇּל־שֹׂנְאָ֑י</l>
                                <l level="2">עָלַ֓י ׀ יַחְשְׁב֖וּ רָעָ֣ה לִֽי׃<verse eID="Ps.41.8"/></l>
                                <l level="1"><verse osisID="Ps.41.9" sID="Ps.41.9" n="ט"/>דְּֽבַר־בְּ֭לִיַּעַל יָצ֣וּק בּ֑וֹ</l>
                                <l level="2">וַאֲשֶׁ֥ר שָׁ֝כַ֗ב לֹא־יוֹסִ֥יף לָקֽוּם׃<verse eID="Ps.41.9"/></l>
                                <l level="1"><verse osisID="Ps.41.10" sID="Ps.41.10" n="י"/>גַּם־אִ֤ישׁ שְׁלוֹמִ֨י ׀ אֲשֶׁר־בָּטַ֣חְתִּי ב֭וֹ</l>
                                <l level="2">אוֹכֵ֣ל לַחְמִ֑י</l>
                                <l level="2">הִגְדִּ֖יל עָלַ֣י עָקֵֽב׃<verse eID="Ps.41.10"/></l>
                                <l level="1"><verse osisID="Ps.41.11" sID="Ps.41.11" n="יא"/>וְאַתָּ֤ה יְהֹוָ֗ה חׇנֵּ֥נִי וַהֲקִימֵ֑נִי</l>
                                <l level="2">וַאֲשַׁלְּמָ֥ה לָהֶֽם׃<verse eID="Ps.41.11"/></l>
                                <l level="1"><verse osisID="Ps.41.12" sID="Ps.41.12" n="יב"/>בְּזֹ֣את יָ֭דַעְתִּי כִּֽי־חָפַ֣צְתָּ בִּ֑י</l>
                                <l level="2">כִּ֤י לֹֽא־יָרִ֖יעַ אֹיְבִ֣י עָלָֽי׃<verse eID="Ps.41.12"/></l>
                                <l level="1"><verse osisID="Ps.41.13" sID="Ps.41.13" n="יג"/>וַאֲנִ֗י בְּ֭תֻמִּי תָּמַ֣כְתָּ בִּ֑י</l>
                                <l level="2">וַתַּצִּיבֵ֖נִי לְפָנֶ֣יךָ לְעוֹלָֽם׃<verse eID="Ps.41.13"/></l>
                                <l level="1"><verse osisID="Ps.41.14" sID="Ps.41.14" n="יד"/>בָּ֘ר֤וּךְ יְהֹוָ֨ה ׀ אֱלֹ֘הֵ֤י יִשְׂרָאֵ֗ל</l>
                                <l level="2">מֵֽ֭הָעוֹלָם וְעַ֥ד הָעוֹלָ֗ם</l>
                                <l level="3">אָ֘מֵ֥ן <seg type="x-paseq">׀</seg> וְאָמֵֽן׃<verse eID="Ps.41.14"/></l>
                            </lg>
                        </p>
                        <chapter eID="Ps.41"/>
                    </div>
                    <div type="section" scope="Ps.42-Ps.72">
                        <title>ספר שני</title>
                        <chapter osisID="Ps.42" sID="Ps.42" n="מב"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.42.1" sID="Ps.42.1" n="א"/>לַמְנַצֵּ֗חַ מַשְׂכִּ֥יל לִבְנֵי־קֹֽרַח׃<verse eID="Ps.42.1"/></l>
                                <l level="1"><verse osisID="Ps.42.2" sID="Ps.42.2" n="ב"/>כְּאַיָּ֗ל תַּעֲרֹ֥ג עַל־אֲפִֽיקֵי־מָ֑יִם</l>
                                <l level="2">כֵּ֤ן נַפְשִׁ֨י תַעֲרֹ֖ג אֵלֶ֣יךָ אֱלֹהִֽים׃<verse eID="Ps.42.2"/></l>
                                <l level="1"><verse osisID="Ps.42.3" sID="Ps.42.3" n="ג"/>צָמְאָ֬ה נַפְשִׁ֨י ׀ לֵאלֹהִים֮ לְאֵ֢ל חָ֥י</l>
                                <l level="2">מָתַ֥י אָב֑וֹא</l>
                                <l level="2">וְ֝אֵרָאֶ֗ה פְּנֵ֣י אֱלֹהִֽים׃<verse eID="Ps.42.3"/></l>
                                <l level="1"><verse osisID="Ps.42.4" sID="Ps.42.4" n="ד"/>הָיְתָה־לִּ֬י דִמְעָתִ֣י לֶ֭חֶם יוֹמָ֣ם וָלָ֑יְלָה</l>
                                <l level="2">בֶּאֱמֹ֥ר אֵלַ֥י כׇּל־הַ֝יּ֗וֹם אַיֵּ֥ה אֱלֹהֶֽיךָ׃<verse eID="Ps.42.4"/></l>
                                <l level="1"><verse osisID="Ps.42.5" sID="Ps.42.5" n="ה"/>אֵ֤לֶּה אֶזְכְּרָ֨ה ׀ וְאֶשְׁפְּכָ֬ה עָלַ֨י ׀ נַפְשִׁ֗י</l>
                                <l level="2">כִּ֤י אֶעֱבֹ֨ר ׀ בַּסָּךְ֮</l>
                                <l level="2">אֶדַּדֵּ֗ם עַד־בֵּ֥ית אֱלֹ֫הִ֥ים</l>
                                <l level="3">בְּקוֹל־רִנָּ֥ה וְתוֹדָ֗ה</l>
                                <l level="3">הָמ֥וֹן חוֹגֵֽג׃<verse eID="Ps.42.5"/></l>
                                <l level="1"><verse osisID="Ps.42.6" sID="Ps.42.6" n="ו"/>מַה־תִּשְׁתּ֬וֹחֲחִ֨י ׀ נַפְשִׁי֮ וַתֶּהֱמִ֢י עָ֫לָ֥י</l>
                                <l level="2">הוֹחִ֣לִי לֵ֭אלֹהִים כִּי־ע֥וֹד אוֹדֶ֗נּוּ</l>
                                <l level="2">יְשׁוּע֥וֹת פָּנָֽיו׃<verse eID="Ps.42.6"/></l>
                                <l level="1"><verse osisID="Ps.42.7" sID="Ps.42.7" n="ז"/>אֱלֹהַ֗י עָלַי֮ נַפְשִׁ֢י תִשְׁתּ֫וֹחָ֥ח</l>
                                <l level="2">עַל־כֵּ֗ן אֶ֭זְכׇּרְךָ מֵאֶ֣רֶץ יַרְדֵּ֑ן</l>
                                <l level="3">וְ֝חֶרְמוֹנִ֗ים מֵהַ֥ר מִצְעָֽר׃<verse eID="Ps.42.7"/></l>
                                <l level="1"><verse osisID="Ps.42.8" sID="Ps.42.8" n="ח"/>תְּהוֹם־אֶל־תְּה֣וֹם ק֭וֹרֵא לְק֣וֹל צִנּוֹרֶ֑יךָ</l>
                                <l level="2">כׇּֽל־מִשְׁבָּרֶ֥יךָ וְ֝גַלֶּ֗יךָ עָלַ֥י עָבָֽרוּ׃<verse eID="Ps.42.8"/></l>
                                <l level="1"><verse osisID="Ps.42.9" sID="Ps.42.9" n="ט"/>יוֹמָ֤ם ׀ יְצַוֶּ֬ה יְהֹוָ֨ה ׀ חַסְדּ֗וֹ</l>
                                <l level="2">וּ֭בַלַּיְלָה שִׁירֹ֣ה עִמִּ֑י</l>
                                <l level="3">תְּ֝פִלָּ֗ה לְאֵ֣ל חַיָּֽי׃<verse eID="Ps.42.9"/></l>
                                <l level="1"><verse osisID="Ps.42.10" sID="Ps.42.10" n="י"/>אוֹמְרָ֤ה ׀ לְאֵ֥ל סַלְעִי֮ לָמָ֢ה שְׁכַ֫חְתָּ֥נִי</l>
                                <l level="2">לָֽמָּה־קֹדֵ֥ר אֵלֵ֗ךְ</l>
                                <l level="2">בְּלַ֣חַץ אוֹיֵֽב׃<verse eID="Ps.42.10"/></l>
                                <l level="1"><verse osisID="Ps.42.11" sID="Ps.42.11" n="יא"/>בְּרֶ֤צַח ׀ בְּֽעַצְמוֹתַ֗י חֵרְפ֥וּנִי צוֹרְרָ֑י</l>
                                <l level="2">בְּאׇמְרָ֥ם אֵלַ֥י כׇּל־הַ֝יּ֗וֹם</l>
                                <l level="2">אַיֵּ֥ה אֱלֹהֶֽיךָ׃<verse eID="Ps.42.11"/></l>
                                <l level="1"><verse osisID="Ps.42.12" sID="Ps.42.12" n="יב"/>מַה־תִּשְׁתּ֬וֹחֲחִ֨י ׀ נַפְשִׁי֮</l>
                                <l level="2">וּֽמַה־תֶּהֱמִ֢י עָ֫לָ֥י</l>
                                <l level="1">הוֹחִ֣ילִי לֵ֭אלֹהִים כִּי־ע֣וֹד אוֹדֶ֑נּוּ</l>
                                <l level="2">יְשׁוּעֹ֥ת פָּ֝נַ֗י וֵאלֹהָֽי׃<verse eID="Ps.42.12"/></l>
                            </lg>
                        </p>
                        <chapter eID="Ps.42"/>
                        <chapter osisID="Ps.43" sID="Ps.43" n="מג"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.43.1" sID="Ps.43.1" n="א"/>שׇׁפְטֵ֤נִי אֱלֹהִ֨ים ׀ וְרִ֘יבָ֤ה רִיבִ֗י</l>
                                <l level="2">מִגּ֥וֹי לֹֽא־חָסִ֑יד</l>
                                <l level="3">מֵ֤אִישׁ מִרְמָ֖ה וְעַוְלָ֣ה תְפַלְּטֵֽנִי׃<verse eID="Ps.43.1"/></l>
                                <l level="1"><verse osisID="Ps.43.2" sID="Ps.43.2" n="ב"/>כִּֽי־אַתָּ֤ה ׀ אֱלֹהֵ֣י מָֽעוּזִּי֮</l>
                                <l level="2">לָמָ֢ה זְנַ֫חְתָּ֥נִי</l>
                                <l level="3">לָֽמָּה־קֹדֵ֥ר אֶתְהַלֵּ֗ךְ</l>
                                <l level="3">בְּלַ֣חַץ אוֹיֵֽב׃<verse eID="Ps.43.2"/></l>
                                <l level="1"><verse osisID="Ps.43.3" sID="Ps.43.3" n="ג"/>שְׁלַח־אוֹרְךָ֣ וַ֭אֲמִתְּךָ הֵ֣מָּה יַנְח֑וּנִי</l>
                                <l level="2">יְבִיא֥וּנִי אֶל־הַֽר־קׇ֝דְשְׁךָ֗ וְאֶל־מִשְׁכְּנוֹתֶֽיךָ׃<verse eID="Ps.43.3"/></l>
                                <l level="1"><verse osisID="Ps.43.4" sID="Ps.43.4" n="ד"/>וְאָב֤וֹאָה ׀ אֶל־מִזְבַּ֬ח אֱלֹהִ֗ים</l>
                                <l level="2">אֶל־אֵל֮ שִׂמְחַ֢ת גִּ֫ילִ֥י</l>
                                <l level="3">וְאוֹדְךָ֥ בְכִנּ֗וֹר</l>
                                <l level="3">אֱלֹהִ֥ים אֱלֹהָֽי׃<verse eID="Ps.43.4"/></l>
                                <l level="1"><verse osisID="Ps.43.5" sID="Ps.43.5" n="ה"/>מַה־תִּשְׁתּ֬וֹחֲחִ֨י ׀ נַפְשִׁי֮</l>
                                <l level="2">וּֽמַה־תֶּהֱמִ֢י עָ֫לָ֥י</l>
                                <l level="1">הוֹחִ֣ילִי לֵ֭אלֹהִים כִּי־ע֣וֹד אוֹדֶ֑נּוּ</l>
                                <l level="2">יְשׁוּעֹ֥ת פָּ֝נַ֗י וֵאלֹהָֽי׃<verse eID="Ps.43.5"/></l>
                            </lg>
                        </p>
                        <chapter eID="Ps.43"/>
                        <chapter osisID="Ps.44" sID="Ps.44" n="מד"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.44.1" sID="Ps.44.1" n="א"/>לַמְנַצֵּ֬חַ <seg type="x-paseq">׀</seg> לִבְנֵי־קֹ֬רַח מַשְׂכִּֽיל׃<verse eID="Ps.44.1"/></l>
                                <l level="1"><verse osisID="Ps.44.2" sID="Ps.44.2" n="ב"/>אֱלֹהִ֤ים ׀ בְּאׇזְנֵ֬ינוּ שָׁמַ֗עְנוּ</l>
                                <l level="2">אֲבוֹתֵ֥ינוּ סִפְּרוּ־לָ֑נוּ</l>
                                <l level="3">פֹּ֥עַל פָּעַ֥לְתָּ בִ֝ימֵיהֶ֗ם בִּ֣ימֵי קֶֽדֶם׃<verse eID="Ps.44.2"/></l>
                                <l level="1"><verse osisID="Ps.44.3" sID="Ps.44.3" n="ג"/>אַתָּ֤ה ׀ יָדְךָ֡ גּוֹיִ֣ם ה֭וֹרַשְׁתָּ וַתִּטָּעֵ֑ם</l>
                                <l level="2">תָּרַ֥ע לְ֝אֻמִּ֗ים וַֽתְּשַׁלְּחֵֽם׃<verse eID="Ps.44.3"/></l>
                                <l level="1"><verse osisID="Ps.44.4" sID="Ps.44.4" n="ד"/>כִּ֤י לֹ֪א בְחַרְבָּ֡ם יָ֥רְשׁוּ אָ֗רֶץ</l>
                                <l level="2">וּזְרוֹעָם֮ לֹא־הוֹשִׁ֢יעָ֫ה לָּ֥מוֹ</l>
                                <l level="3">כִּֽי־יְמִינְךָ֣ וּ֭זְרוֹעֲךָ וְא֥וֹר פָּנֶ֗יךָ</l>
                                <l level="3">כִּ֣י רְצִיתָֽם׃<verse eID="Ps.44.4"/></l>
                                <l level="1"><verse osisID="Ps.44.5" sID="Ps.44.5" n="ה"/>אַתָּה־ה֣וּא מַלְכִּ֣י אֱלֹהִ֑ים</l>
                                <l level="2">צַ֝וֵּ֗ה יְשׁוּע֥וֹת יַעֲקֹֽב׃<verse eID="Ps.44.5"/></l>
                                <l level="1"><verse osisID="Ps.44.6" sID="Ps.44.6" n="ו"/>בְּ֭ךָ צָרֵ֣ינוּ נְנַגֵּ֑חַ</l>
                                <l level="2">בְּ֝שִׁמְךָ֗ נָב֥וּס קָמֵֽינוּ׃<verse eID="Ps.44.6"/></l>
                                <l level="1"><verse osisID="Ps.44.7" sID="Ps.44.7" n="ז"/>כִּ֤י לֹ֣א בְקַשְׁתִּ֣י אֶבְטָ֑ח</l>
                                <l level="2">וְ֝חַרְבִּ֗י לֹ֣א תוֹשִׁיעֵֽנִי׃<verse eID="Ps.44.7"/></l>
                                <l level="1"><verse osisID="Ps.44.8" sID="Ps.44.8" n="ח"/>כִּ֣י ה֭וֹשַׁעְתָּנוּ מִצָּרֵ֑ינוּ</l>
                                <l level="2">וּמְשַׂנְאֵ֥ינוּ הֱבִישֽׁוֹתָ׃<verse eID="Ps.44.8"/></l>
                                <l level="1"><verse osisID="Ps.44.9" sID="Ps.44.9" n="ט"/>בֵּ֭אלֹהִים הִלַּ֣לְנוּ כׇל־הַיּ֑וֹם</l>
                                <l level="2">וְשִׁמְךָ֓ ׀ לְעוֹלָ֖ם נוֹדֶ֣ה סֶֽלָה׃<verse eID="Ps.44.9"/></l>
                                <l level="1"><verse osisID="Ps.44.10" sID="Ps.44.10" n="י"/>אַף־זָ֭נַחְתָּ וַתַּכְלִימֵ֑נוּ</l>
                                <l level="2">וְלֹא־תֵ֝צֵ֗א בְּצִבְאוֹתֵֽינוּ׃<verse eID="Ps.44.10"/></l>
                                <l level="1"><verse osisID="Ps.44.11" sID="Ps.44.11" n="יא"/>תְּשִׁיבֵ֣נוּ אָ֭חוֹר מִנִּי־צָ֑ר</l>
                                <l level="2">וּ֝מְשַׂנְאֵ֗ינוּ שָׁ֣סוּ לָֽמוֹ׃<verse eID="Ps.44.11"/></l>
                                <l level="1"><verse osisID="Ps.44.12" sID="Ps.44.12" n="יב"/>תִּ֭תְּנֵנוּ כְּצֹ֣אן מַאֲכָ֑ל</l>
                                <l level="2">וּ֝בַגּוֹיִ֗ם זֵרִיתָֽנוּ׃<verse eID="Ps.44.12"/></l>
                                <l level="1"><verse osisID="Ps.44.13" sID="Ps.44.13" n="יג"/>תִּמְכֹּֽר־עַמְּךָ֥ בְלֹא־ה֑וֹן</l>
                                <l level="2">וְלֹֽא־רִ֝בִּ֗יתָ בִּמְחִירֵיהֶֽם׃<verse eID="Ps.44.13"/></l>
                                <l level="1"><verse osisID="Ps.44.14" sID="Ps.44.14" n="יד"/>תְּשִׂימֵ֣נוּ חֶ֭רְפָּה לִשְׁכֵנֵ֑ינוּ</l>
                                <l level="2">לַ֥עַג וָ֝קֶ֗לֶס לִסְבִיבוֹתֵֽינוּ׃<verse eID="Ps.44.14"/></l>
                                <l level="1"><verse osisID="Ps.44.15" sID="Ps.44.15" n="טו"/>תְּשִׂימֵ֣נוּ מָ֭שָׁל בַּגּוֹיִ֑ם</l>
                                <l level="2">מְנֽוֹד־רֹ֝֗אשׁ בַּלְאֻמִּֽים׃<verse eID="Ps.44.15"/></l>
                                <l level="1"><verse osisID="Ps.44.16" sID="Ps.44.16" n="טז"/>כׇּל־הַ֭יּוֹם כְּלִמָּתִ֣י נֶגְדִּ֑י</l>
                                <l level="2">וּבֹ֖שֶׁת פָּנַ֣י כִּסָּֽתְנִי׃<verse eID="Ps.44.16"/></l>
                                <l level="1"><verse osisID="Ps.44.17" sID="Ps.44.17" n="יז"/>מִ֭קּוֹל מְחָרֵ֣ף וּמְגַדֵּ֑ף</l>
                                <l level="2">מִפְּנֵ֥י א֝וֹיֵ֗ב וּמִתְנַקֵּֽם׃<verse eID="Ps.44.17"/></l>
                                <l level="1"><verse osisID="Ps.44.18" sID="Ps.44.18" n="יח"/>כׇּל־זֹ֣את בָּ֭אַתְנוּ וְלֹ֣א שְׁכַחֲנ֑וּךָ</l>
                                <l level="2">וְלֹֽא־שִׁ֝קַּ֗רְנוּ בִּבְרִיתֶֽךָ׃<verse eID="Ps.44.18"/></l>
                                <l level="1"><verse osisID="Ps.44.19" sID="Ps.44.19" n="יט"/>לֹא־נָס֣וֹג אָח֣וֹר לִבֵּ֑נוּ</l>
                                <l level="2">וַתֵּ֥ט אֲשֻׁרֵ֗ינוּ מִנִּ֥י אׇרְחֶֽךָ׃<verse eID="Ps.44.19"/></l>
                                <l level="1"><verse osisID="Ps.44.20" sID="Ps.44.20" n="כ"/>כִּ֣י דִ֭כִּיתָנוּ בִּמְק֣וֹם תַּנִּ֑ים</l>
                                <l level="2">וַתְּכַ֖ס עָלֵ֣ינוּ בְצַלְמָֽוֶת׃<verse eID="Ps.44.20"/></l>
                                <l level="1"><verse osisID="Ps.44.21" sID="Ps.44.21" n="כא"/>אִם־שָׁ֭כַחְנוּ שֵׁ֣ם אֱלֹהֵ֑ינוּ</l>
                                <l level="2">וַנִּפְרֹ֥שׂ כַּ֝פֵּ֗ינוּ לְאֵ֣ל זָֽר׃<verse eID="Ps.44.21"/></l>
                                <l level="1"><verse osisID="Ps.44.22" sID="Ps.44.22" n="כב"/>הֲלֹ֣א אֱ֭לֹהִים יַחֲקׇר־זֹ֑את</l>
                                <l level="2">כִּי־ה֥וּא יֹ֝דֵ֗עַ תַּעֲלֻמ֥וֹת לֵֽב׃<verse eID="Ps.44.22"/></l>
                                <l level="1"><verse osisID="Ps.44.23" sID="Ps.44.23" n="כג"/>כִּֽי־עָ֭לֶיךָ הֹרַ֣גְנוּ כׇל־הַיּ֑וֹם</l>
                                <l level="2">נֶ֝חְשַׁ֗בְנוּ כְּצֹ֣אן טִבְחָֽה׃<verse eID="Ps.44.23"/></l>
                                <l level="1"><verse osisID="Ps.44.24" sID="Ps.44.24" n="כד"/>ע֤וּרָה ׀ לָ֖מָּה תִישַׁ֥ן ׀ אֲדֹנָ֑י</l>
                                <l level="2">הָ֝קִ֗יצָה אַל־תִּזְנַ֥ח לָנֶֽצַח׃<verse eID="Ps.44.24"/></l>
                                <l level="1"><verse osisID="Ps.44.25" sID="Ps.44.25" n="כה"/>לָֽמָּה־פָנֶ֥יךָ תַסְתִּ֑יר</l>
                                <l level="2">תִּשְׁכַּ֖ח עׇנְיֵ֣נוּ וְֽלַחֲצֵֽנוּ׃<verse eID="Ps.44.25"/></l>
                                <l level="1"><verse osisID="Ps.44.26" sID="Ps.44.26" n="כו"/>כִּ֤י שָׁ֣חָה לֶעָפָ֣ר נַפְשֵׁ֑נוּ</l>
                                <l level="2">דָּבְקָ֖ה לָאָ֣רֶץ בִּטְנֵֽנוּ׃<verse eID="Ps.44.26"/></l>
                                <l level="1"><verse osisID="Ps.44.27" sID="Ps.44.27" n="כז"/>ק֭וּמָֽה עֶזְרָ֣תָה לָּ֑נוּ</l>
                                <l level="2">וּ֝פְדֵ֗נוּ לְמַ֣עַן חַסְדֶּֽךָ׃<verse eID="Ps.44.27"/></l>
                            </lg>
                        </p>
                        <chapter eID="Ps.44"/>
                        <chapter osisID="Ps.45" sID="Ps.45" n="מה"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.45.1" sID="Ps.45.1" n="א"/>לַמְנַצֵּ֣חַ עַל־שֹׁ֭שַׁנִּים</l>
                                <l level="2">לִבְנֵי־קֹ֑רַח</l>
                                <l level="3">מַ֝שְׂכִּ֗יל שִׁ֣יר יְדִידֹֽת׃<verse eID="Ps.45.1"/></l>
                                <l level="1"><verse osisID="Ps.45.2" sID="Ps.45.2" n="ב"/>רָ֘חַ֤שׁ לִבִּ֨י ׀ דָּ֘בָ֤ר ט֗וֹב</l>
                                <l level="2">אֹמֵ֣ר אָ֭נִי מַעֲשַׂ֣י לְמֶ֑לֶךְ</l>
                                <l level="3">לְ֝שׁוֹנִ֗י עֵ֤ט ׀ סוֹפֵ֬ר מָהִֽיר׃<verse eID="Ps.45.2"/></l>
                                <l level="1"><verse osisID="Ps.45.3" sID="Ps.45.3" n="ג"/>יׇפְיָפִ֡יתָ מִבְּנֵ֬י אָדָ֗ם</l>
                                <l level="2">ה֣וּצַק חֵ֭ן בְּשִׂפְתוֹתֶ֑יךָ</l>
                                <l level="3">עַל־כֵּ֤ן בֵּֽרַכְךָ֖ אֱלֹהִ֣ים לְעוֹלָֽם׃<verse eID="Ps.45.3"/></l>
                                <l level="1"><verse osisID="Ps.45.4" sID="Ps.45.4" n="ד"/>חֲגֽוֹר־חַרְבְּךָ֣ עַל־יָרֵ֣ךְ גִּבּ֑וֹר</l>
                                <l level="2">ה֝וֹדְךָ֗ וַהֲדָרֶֽךָ׃<verse eID="Ps.45.4"/></l>
                                <l level="1"><verse osisID="Ps.45.5" sID="Ps.45.5" n="ה"/>וַהֲדָ֬רְךָ֨ ׀ צְלַ֬ח רְכַ֗ב</l>
                                <l level="2">עַֽל־דְּבַר־אֱ֭מֶת וְעַנְוָה־צֶ֑דֶק</l>
                                <l level="3">וְתוֹרְךָ֖ נוֹרָא֣וֹת יְמִינֶֽךָ׃<verse eID="Ps.45.5"/></l>
                                <l level="1"><verse osisID="Ps.45.6" sID="Ps.45.6" n="ו"/>חִצֶּ֗יךָ שְׁנ֫וּנִ֥ים</l>
                                <l level="2">עַ֭מִּים תַּחְתֶּ֣יךָ יִפְּל֑וּ</l>
                                <l level="3">בְּ֝לֵ֗ב אוֹיְבֵ֥י הַמֶּֽלֶךְ׃<verse eID="Ps.45.6"/></l>
                                <l level="1"><verse osisID="Ps.45.7" sID="Ps.45.7" n="ז"/>כִּסְאֲךָ֣ אֱ֭לֹהִים עוֹלָ֣ם וָעֶ֑ד</l>
                                <l level="2">שֵׁ֥בֶט מִ֝ישֹׁ֗ר שֵׁ֣בֶט מַלְכוּתֶֽךָ׃<verse eID="Ps.45.7"/></l>
                                <l level="1"><verse osisID="Ps.45.8" sID="Ps.45.8" n="ח"/>אָהַ֣בְתָּ צֶּדֶק֮ וַתִּשְׂנָ֫א רֶ֥שַׁע</l>
                                <l level="2">עַל־כֵּ֤ן ׀ מְשָׁחֲךָ֡</l>
                                <l level="3">אֱלֹהִ֣ים אֱ֭לֹהֶיךָ שֶׁ֥מֶן שָׂשׂ֗וֹן</l>
                                <l level="3">מֵחֲבֵרֶֽךָ׃<verse eID="Ps.45.8"/></l>
                                <l level="1"><verse osisID="Ps.45.9" sID="Ps.45.9" n="ט"/>מֹר־וַאֲהָל֣וֹת קְ֭צִיעוֹת כׇּל־בִּגְדֹתֶ֑יךָ</l>
                                <l level="2">מִֽן־הֵ֥יכְלֵי שֵׁ֝֗ן מִנִּ֥י שִׂמְּחֽוּךָ׃<verse eID="Ps.45.9"/></l>
                                <l level="1"><verse osisID="Ps.45.10" sID="Ps.45.10" n="י"/>בְּנ֣וֹת מְ֭לָכִים בְּיִקְּרוֹתֶ֑יךָ</l>
                                <l level="2">נִצְּבָ֥ה שֵׁגַ֥ל לִ֝ימִינְךָ֗ בְּכֶ֣תֶם אוֹפִֽיר׃<verse eID="Ps.45.10"/></l>
                                <l level="1"><verse osisID="Ps.45.11" sID="Ps.45.11" n="יא"/>שִׁמְעִי־בַ֣ת וּ֭רְאִי וְהַטִּ֣י אׇזְנֵ֑ךְ</l>
                                <l level="2">וְשִׁכְחִ֥י עַ֝מֵּ֗ךְ וּבֵ֥ית אָבִֽיךְ׃<verse eID="Ps.45.11"/></l>
                                <l level="1"><verse osisID="Ps.45.12" sID="Ps.45.12" n="יב"/>וְיִתְאָ֣ו הַמֶּ֣לֶךְ יׇפְיֵ֑ךְ</l>
                                <l level="2">כִּי־ה֥וּא אֲ֝דֹנַ֗יִךְ וְהִשְׁתַּֽחֲוִי־לֽוֹ׃<verse eID="Ps.45.12"/></l>
                                <l level="1"><verse osisID="Ps.45.13" sID="Ps.45.13" n="יג"/>וּבַֽת־צֹ֨ר ׀</l>
                                <l level="2">בְּ֭מִנְחָה פָּנַ֥יִךְ יְחַלּ֗וּ</l>
                                <l level="2">עֲשִׁ֣ירֵי עָֽם׃<verse eID="Ps.45.13"/></l>
                                <l level="1"><verse osisID="Ps.45.14" sID="Ps.45.14" n="יד"/>כׇּל־כְּבוּדָּ֣ה בַת־מֶ֣לֶךְ פְּנִ֑ימָה</l>
                                <l level="2">מִֽמִּשְׁבְּצ֖וֹת זָהָ֣ב לְבוּשָֽׁהּ׃<verse eID="Ps.45.14"/></l>
                                <l level="1"><verse osisID="Ps.45.15" sID="Ps.45.15" n="טו"/>לִרְקָמוֹת֮ תּוּבַ֢ל לַ֫מֶּ֥לֶךְ</l>
                                <l level="2">בְּתוּל֣וֹת אַ֭חֲרֶיהָ רֵעוֹתֶ֑יהָ</l>
                                <l level="2">מ֖וּבָא֣וֹת לָֽךְ׃<verse eID="Ps.45.15"/></l>
                                <l level="1"><verse osisID="Ps.45.16" sID="Ps.45.16" n="טז"/>תּ֭וּבַלְנָה בִּשְׂמָחֹ֣ת וָגִ֑יל</l>
                                <l level="2">תְּ֝בֹאֶ֗ינָה בְּהֵ֣יכַל מֶֽלֶךְ׃<verse eID="Ps.45.16"/></l>
                                <l level="1"><verse osisID="Ps.45.17" sID="Ps.45.17" n="יז"/>תַּ֣חַת אֲ֭בֹתֶיךָ יִהְי֣וּ בָנֶ֑יךָ</l>
                                <l level="2">תְּשִׁיתֵ֥מוֹ לְ֝שָׂרִ֗ים בְּכׇל־הָאָֽרֶץ׃<verse eID="Ps.45.17"/></l>
                                <l level="1"><verse osisID="Ps.45.18" sID="Ps.45.18" n="יח"/>אַזְכִּ֣ירָה שִׁ֭מְךָ בְּכׇל־דֹּ֣ר וָדֹ֑ר</l>
                                <l level="2">עַל־כֵּ֥ן עַמִּ֥ים יְ֝הוֹדוּ֗ךָ לְעֹלָ֥ם וָעֶֽד׃<verse eID="Ps.45.18"/></l>
                            </lg>
                        </p>
                        <chapter eID="Ps.45"/>
                        <chapter osisID="Ps.46" sID="Ps.46" n="מו"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.46.1" sID="Ps.46.1" n="א"/>לַמְנַצֵּ֥חַ לִבְנֵי־קֹ֑רַח</l>
                                <l level="2">עַֽל־עֲלָמ֥וֹת שִֽׁיר׃<verse eID="Ps.46.1"/></l>
                                <l level="1"><verse osisID="Ps.46.2" sID="Ps.46.2" n="ב"/>אֱלֹהִ֣ים לָ֭נוּ מַחֲסֶ֣ה וָעֹ֑ז</l>
                                <l level="2">עֶזְרָ֥ה בְ֝צָר֗וֹת נִמְצָ֥א מְאֹֽד׃<verse eID="Ps.46.2"/></l>
                                <l level="1"><verse osisID="Ps.46.3" sID="Ps.46.3" n="ג"/>עַל־כֵּ֣ן לֹֽא־נִ֭ירָא בְּהָמִ֣יר אָ֑רֶץ</l>
                                <l level="2">וּבְמ֥וֹט הָ֝רִ֗ים בְּלֵ֣ב יַמִּֽים׃<verse eID="Ps.46.3"/></l>
                                <l level="1"><verse osisID="Ps.46.4" sID="Ps.46.4" n="ד"/>יֶהֱמ֣וּ יֶחְמְר֣וּ מֵימָ֑יו</l>
                                <l level="2">יִ֥רְעֲשֽׁוּ הָרִ֖ים בְּגַאֲוָת֣וֹ סֶֽלָה׃<verse eID="Ps.46.4"/></l>
                                <l level="1"><verse osisID="Ps.46.5" sID="Ps.46.5" n="ה"/>נָהָ֗ר פְּלָגָ֗יו יְשַׂמְּח֥וּ עִיר־אֱלֹהִ֑ים</l>
                                <l level="2">קְ֝דֹ֗שׁ מִשְׁכְּנֵ֥י עֶלְיֽוֹן׃<verse eID="Ps.46.5"/></l>
                                <l level="1"><verse osisID="Ps.46.6" sID="Ps.46.6" n="ו"/>אֱלֹהִ֣ים בְּ֭קִרְבָּהּ בַּל־תִּמּ֑וֹט</l>
                                <l level="2">יַעְזְרֶ֥הָ אֱ֝לֹהִ֗ים לִפְנ֥וֹת בֹּֽקֶר׃<verse eID="Ps.46.6"/></l>
                                <l level="1"><verse osisID="Ps.46.7" sID="Ps.46.7" n="ז"/>הָמ֣וּ ג֭וֹיִם מָ֣טוּ מַמְלָכ֑וֹת</l>
                                <l level="2">נָתַ֥ן בְּ֝קוֹל֗וֹ תָּמ֥וּג אָֽרֶץ׃<verse eID="Ps.46.7"/></l>
                                <l level="1"><verse osisID="Ps.46.8" sID="Ps.46.8" n="ח"/>יְהֹוָ֣ה צְבָא֣וֹת עִמָּ֑נוּ</l>
                                <l level="2">מִשְׂגָּֽב־לָ֨נוּ אֱלֹהֵ֖י יַֽעֲקֹ֣ב סֶֽלָה׃<verse eID="Ps.46.8"/></l>
                                <l level="1"><verse osisID="Ps.46.9" sID="Ps.46.9" n="ט"/>לְֽכוּ־חֲ֭זוּ מִפְעֲל֣וֹת יְהֹוָ֑ה</l>
                                <l level="2">אֲשֶׁר־שָׂ֖ם שַׁמּ֣וֹת בָּאָֽרֶץ׃<verse eID="Ps.46.9"/></l>
                                <l level="1"><verse osisID="Ps.46.10" sID="Ps.46.10" n="י"/>מַשְׁבִּ֥ית מִלְחָמוֹת֮ עַד־קְצֵ֢ה הָ֫אָ֥רֶץ</l>
                                <l level="2">קֶ֣שֶׁת יְ֭שַׁבֵּר וְקִצֵּ֣ץ חֲנִ֑ית</l>
                                <l level="3">עֲ֝גָל֗וֹת יִשְׂרֹ֥ף בָּאֵֽשׁ׃<verse eID="Ps.46.10"/></l>
                                <l level="1"><verse osisID="Ps.46.11" sID="Ps.46.11" n="יא"/>הַרְפּ֣וּ וּ֭דְעוּ כִּֽי־אָנֹכִ֣י אֱלֹהִ֑ים</l>
                                <l level="2">אָר֥וּם בַּ֝גּוֹיִ֗ם אָר֥וּם בָּאָֽרֶץ׃<verse eID="Ps.46.11"/></l>
                                <l level="1"><verse osisID="Ps.46.12" sID="Ps.46.12" n="יב"/>יְהֹוָ֣ה צְבָא֣וֹת עִמָּ֑נוּ</l>
                                <l level="2">מִשְׂגָּֽב־לָ֨נוּ אֱלֹהֵ֖י יַעֲקֹ֣ב סֶֽלָה׃<verse eID="Ps.46.12"/></l>
                            </lg>
                        </p>
                        <chapter eID="Ps.46"/>
                        <chapter osisID="Ps.47" sID="Ps.47" n="מז"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.47.1" sID="Ps.47.1" n="א"/>לַמְנַצֵּ֬חַ <seg type="x-paseq">׀</seg> לִבְנֵי־קֹ֬רַח מִזְמֽוֹר׃<verse eID="Ps.47.1"/></l>
                                <l level="1"><verse osisID="Ps.47.2" sID="Ps.47.2" n="ב"/>כׇּֽל־הָ֭עַמִּים תִּקְעוּ־כָ֑ף</l>
                                <l level="2">הָרִ֥יעוּ לֵ֝אלֹהִ֗ים בְּק֣וֹל רִנָּֽה׃<verse eID="Ps.47.2"/></l>
                                <l level="1"><verse osisID="Ps.47.3" sID="Ps.47.3" n="ג"/>כִּֽי־יְהֹוָ֣ה עֶלְי֣וֹן נוֹרָ֑א</l>
                                <l level="2">מֶ֥לֶךְ גָּ֝ד֗וֹל עַל־כׇּל־הָאָֽרֶץ׃<verse eID="Ps.47.3"/></l>
                                <l level="1"><verse osisID="Ps.47.4" sID="Ps.47.4" n="ד"/>יַדְבֵּ֣ר עַמִּ֣ים תַּחְתֵּ֑ינוּ</l>
                                <l level="2">וּ֝לְאֻמִּ֗ים תַּ֣חַת רַגְלֵֽינוּ׃<verse eID="Ps.47.4"/></l>
                                <l level="1"><verse osisID="Ps.47.5" sID="Ps.47.5" n="ה"/>יִבְחַר־לָ֥נוּ אֶת־נַחֲלָתֵ֑נוּ</l>
                                <l level="2">אֶ֥ת גְּא֨וֹן יַעֲקֹ֖ב אֲשֶׁר־אָהֵ֣ב סֶֽלָה׃<verse eID="Ps.47.5"/></l>
                                <l level="1"><verse osisID="Ps.47.6" sID="Ps.47.6" n="ו"/>עָלָ֣ה אֱ֭לֹהִים בִּתְרוּעָ֑ה</l>
                                <l level="2">יְ֝הֹוָ֗ה בְּק֣וֹל שׁוֹפָֽר׃<verse eID="Ps.47.6"/></l>
                                <l level="1"><verse osisID="Ps.47.7" sID="Ps.47.7" n="ז"/>זַמְּר֣וּ אֱלֹהִ֣ים זַמֵּ֑רוּ</l>
                                <l level="2">זַמְּר֖וּ לְמַלְכֵּ֣נוּ זַמֵּֽרוּ׃<verse eID="Ps.47.7"/></l>
                                <l level="1"><verse osisID="Ps.47.8" sID="Ps.47.8" n="ח"/>כִּ֤י מֶ֖לֶךְ כׇּל־הָאָ֥רֶץ אֱלֹהִ֗ים</l>
                                <l level="2">זַמְּר֥וּ מַשְׂכִּֽיל׃<verse eID="Ps.47.8"/></l>
                                <l level="1"><verse osisID="Ps.47.9" sID="Ps.47.9" n="ט"/>מָלַ֣ךְ אֱ֭לֹהִים עַל־גּוֹיִ֑ם</l>
                                <l level="2">אֱ֝לֹהִ֗ים יָשַׁ֤ב ׀ עַל־כִּסֵּ֬א קׇדְשֽׁוֹ׃<verse eID="Ps.47.9"/></l>
                                <l level="1"><verse osisID="Ps.47.10" sID="Ps.47.10" n="י"/>נְדִ֘יבֵ֤י עַמִּ֨ים ׀ נֶאֱסָ֗פוּ</l>
                                <l level="2">עַם֮ אֱלֹהֵ֢י אַבְרָ֫הָ֥ם</l>
                                <l level="3">כִּ֣י לֵ֭אלֹהִים מָֽגִנֵּי־אֶ֗רֶץ</l>
                                <l level="3">מְאֹ֣ד נַֽעֲלָֽה׃<verse eID="Ps.47.10"/></l>
                            </lg>
                        </p>
                        <chapter eID="Ps.47"/>
                        <chapter osisID="Ps.48" sID="Ps.48" n="מח"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.48.1" sID="Ps.48.1" n="א"/>שִׁ֥יר מִ֝זְמ֗וֹר לִבְנֵי־קֹֽרַח׃<verse eID="Ps.48.1"/></l>
                                <l level="1"><verse osisID="Ps.48.2" sID="Ps.48.2" n="ב"/>גָּ֘ד֤וֹל יְהֹוָ֣ה וּמְהֻלָּ֣ל מְאֹ֑ד</l>
                                <l level="2">בְּעִ֥יר אֱ֝לֹהֵ֗ינוּ הַר־קׇדְשֽׁוֹ׃<verse eID="Ps.48.2"/></l>
                                <l level="1"><verse osisID="Ps.48.3" sID="Ps.48.3" n="ג"/>יְפֵ֥ה נוֹף֮ מְשׂ֢וֹשׂ כׇּל־הָ֫אָ֥רֶץ</l>
                                <l level="2">הַר־צִ֭יּוֹן יַרְכְּתֵ֣י צָפ֑וֹן</l>
                                <l level="3">קִ֝רְיַ֗ת מֶ֣לֶךְ רָֽב׃<verse eID="Ps.48.3"/></l>
                                <l level="1"><verse osisID="Ps.48.4" sID="Ps.48.4" n="ד"/>אֱלֹהִ֥ים בְּאַרְמְנוֹתֶ֗יהָ</l>
                                <l level="2">נוֹדַ֥ע לְמִשְׂגָּֽב׃<verse eID="Ps.48.4"/></l>
                                <l level="1"><verse osisID="Ps.48.5" sID="Ps.48.5" n="ה"/>כִּֽי־הִנֵּ֣ה הַ֭מְּלָכִים נ֥וֹעֲד֑וּ</l>
                                <l level="2">עָבְר֥וּ יַחְדָּֽו׃<verse eID="Ps.48.5"/></l>
                                <l level="1"><verse osisID="Ps.48.6" sID="Ps.48.6" n="ו"/>הֵ֣מָּה רָ֭אוּ כֵּ֣ן תָּמָ֑הוּ</l>
                                <l level="2">נִבְהֲל֥וּ נֶחְפָּֽזוּ׃<verse eID="Ps.48.6"/></l>
                                <l level="1"><verse osisID="Ps.48.7" sID="Ps.48.7" n="ז"/>רְ֭עָדָה אֲחָזָ֣תַם שָׁ֑ם</l>
                                <l level="2">חִ֝֗יל כַּיּוֹלֵדָֽה׃<verse eID="Ps.48.7"/></l>
                                <l level="1"><verse osisID="Ps.48.8" sID="Ps.48.8" n="ח"/>בְּר֥וּחַ קָדִ֑ים</l>
                                <l level="2">תְּ֝שַׁבֵּ֗ר אֳנִיּ֥וֹת תַּרְשִֽׁישׁ׃<verse eID="Ps.48.8"/></l>
                                <l level="1"><verse osisID="Ps.48.9" sID="Ps.48.9" n="ט"/>כַּאֲשֶׁ֤ר שָׁמַ֨עְנוּ ׀ כֵּ֤ן רָאִ֗ינוּ</l>
                                <l level="2">בְּעִיר־יְהֹוָ֣ה צְ֭בָאוֹת בְּעִ֣יר אֱלֹהֵ֑ינוּ</l>
                                <l level="3">אֱלֹ֘הִ֤ים יְכוֹנְנֶ֖הָ עַד־עוֹלָ֣ם סֶֽלָה׃<verse eID="Ps.48.9"/></l>
                                <l level="1"><verse osisID="Ps.48.10" sID="Ps.48.10" n="י"/>דִּמִּ֣ינוּ אֱלֹהִ֣ים חַסְדֶּ֑ךָ</l>
                                <l level="2">בְּ֝קֶ֗רֶב הֵיכָלֶֽךָ׃<verse eID="Ps.48.10"/></l>
                                <l level="1"><verse osisID="Ps.48.11" sID="Ps.48.11" n="יא"/>כְּשִׁמְךָ֤ אֱלֹהִ֗ים</l>
                                <l level="2">כֵּ֣ן תְּ֭הִלָּתְךָ עַל־קַצְוֵי־אֶ֑רֶץ</l>
                                <l level="3">צֶ֝֗דֶק מָלְאָ֥ה יְמִינֶֽךָ׃<verse eID="Ps.48.11"/></l>
                                <l level="1"><verse osisID="Ps.48.12" sID="Ps.48.12" n="יב"/>יִשְׂמַ֤ח ׀ הַר־צִיּ֗וֹן</l>
                                <l level="2">תָּ֭גֵלְנָה בְּנ֣וֹת יְהוּדָ֑ה</l>
                                <l level="2">לְ֝מַ֗עַן מִשְׁפָּטֶֽיךָ׃<verse eID="Ps.48.12"/></l>
                                <l level="1"><verse osisID="Ps.48.13" sID="Ps.48.13" n="יג"/>סֹ֣בּוּ צִ֭יּוֹן וְהַקִּיפ֑וּהָ</l>
                                <l level="2">סִ֝פְר֗וּ מִגְדָּלֶֽיהָ׃<verse eID="Ps.48.13"/></l>
                                <l level="1"><verse osisID="Ps.48.14" sID="Ps.48.14" n="יד"/>שִׁ֤יתוּ לִבְּכֶ֨ם ׀ לְֽחֵילָ֗ה</l>
                                <l level="2">פַּסְּג֥וּ אַרְמְנוֹתֶ֑יהָ</l>
                                <l level="3">לְמַ֥עַן תְּ֝סַפְּר֗וּ לְד֣וֹר אַֽחֲרֽוֹן׃<verse eID="Ps.48.14"/></l>
                                <l level="1"><verse osisID="Ps.48.15" sID="Ps.48.15" n="טו"/>כִּ֤י זֶ֨ה ׀ אֱלֹהִ֣ים אֱ֭לֹהֵינוּ עוֹלָ֣ם וָעֶ֑ד</l>
                                <l level="2">ה֖וּא יְנַהֲגֵ֣נוּ עַל־מֽוּת׃<verse eID="Ps.48.15"/></l>
                            </lg>
                        </p>
                        <chapter eID="Ps.48"/>
                        <chapter osisID="Ps.49" sID="Ps.49" n="מט"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.49.1" sID="Ps.49.1" n="א"/>לַמְנַצֵּ֬חַ <seg type="x-paseq">׀</seg> לִבְנֵי־קֹ֬רַח מִזְמֽוֹר׃<verse eID="Ps.49.1"/></l>
                                <l level="1"><verse osisID="Ps.49.2" sID="Ps.49.2" n="ב"/>שִׁמְעוּ־זֹ֭את כׇּל־הָעַמִּ֑ים</l>
                                <l level="2">הַ֝אֲזִ֗ינוּ כׇּל־יֹ֥שְׁבֵי חָֽלֶד׃<verse eID="Ps.49.2"/></l>
                                <l level="1"><verse osisID="Ps.49.3" sID="Ps.49.3" n="ג"/>גַּם־בְּנֵ֣י אָ֭דָם גַּם־בְּנֵי־אִ֑ישׁ</l>
                                <l level="2">יַ֝֗חַד עָשִׁ֥יר וְאֶבְיֽוֹן׃<verse eID="Ps.49.3"/></l>
                                <l level="1"><verse osisID="Ps.49.4" sID="Ps.49.4" n="ד"/>פִּ֭י יְדַבֵּ֣ר חׇכְמ֑וֹת</l>
                                <l level="2">וְהָג֖וּת לִבִּ֣י תְבוּנֽוֹת׃<verse eID="Ps.49.4"/></l>
                                <l level="1"><verse osisID="Ps.49.5" sID="Ps.49.5" n="ה"/>אַטֶּ֣ה לְמָשָׁ֣ל אׇזְנִ֑י</l>
                                <l level="2">אֶפְתַּ֥ח בְּ֝כִנּ֗וֹר חִידָתִֽי׃<verse eID="Ps.49.5"/></l>
                                <l level="1"><verse osisID="Ps.49.6" sID="Ps.49.6" n="ו"/>לָ֣מָּה אִ֭ירָא בִּ֣ימֵי רָ֑ע</l>
                                <l level="2">עֲוֺ֖ן עֲקֵבַ֣י יְסוּבֵּֽנִי׃<verse eID="Ps.49.6"/></l>
                                <l level="1"><verse osisID="Ps.49.7" sID="Ps.49.7" n="ז"/>הַבֹּטְחִ֥ים עַל־חֵילָ֑ם</l>
                                <l level="2">וּבְרֹ֥ב עׇ֝שְׁרָ֗ם יִתְהַלָּֽלוּ׃<verse eID="Ps.49.7"/></l>
                                <l level="1"><verse osisID="Ps.49.8" sID="Ps.49.8" n="ח"/>אָ֗ח לֹא־פָדֹ֣ה יִפְדֶּ֣ה אִ֑ישׁ</l>
                                <l level="2">לֹא־יִתֵּ֖ן לֵאלֹהִ֣ים כׇּפְרֽוֹ׃<verse eID="Ps.49.8"/></l>
                                <l level="1"><verse osisID="Ps.49.9" sID="Ps.49.9" n="ט"/>וְ֭יֵקַר פִּדְי֥וֹן נַפְשָׁ֗ם</l>
                                <l level="2">וְחָדַ֥ל לְעוֹלָֽם׃<verse eID="Ps.49.9"/></l>
                                <l level="1"><verse osisID="Ps.49.10" sID="Ps.49.10" n="י"/>וִיחִי־ע֥וֹד לָנֶ֑צַח</l>
                                <l level="2">לֹ֖א יִרְאֶ֣ה הַשָּֽׁחַת׃<verse eID="Ps.49.10"/></l>
                                <l level="1"><verse osisID="Ps.49.11" sID="Ps.49.11" n="יא"/>כִּ֤י יִרְאֶ֨ה ׀ חֲכָ֘מִ֤ים יָמ֗וּתוּ</l>
                                <l level="2">יַ֤חַד כְּסִ֣יל וָבַ֣עַר יֹאבֵ֑דוּ</l>
                                <l level="3">וְעָזְב֖וּ לַאֲחֵרִ֣ים חֵילָֽם׃<verse eID="Ps.49.11"/></l>
                                <l level="1"><verse osisID="Ps.49.12" sID="Ps.49.12" n="יב"/>קִרְבָּ֤ם בָּתֵּ֨ימוֹ ׀ לְֽעוֹלָ֗ם</l>
                                <l level="2">מִ֭שְׁכְּנֹתָם לְד֣וֹר וָדֹ֑ר</l>
                                <l level="3">קָרְא֥וּ בִ֝שְׁמוֹתָ֗ם עֲלֵ֣י אֲדָמֽוֹת׃<verse eID="Ps.49.12"/></l>
                                <l level="1"><verse osisID="Ps.49.13" sID="Ps.49.13" n="יג"/>וְאָדָ֣ם בִּ֭יקָר בַּל־יָלִ֑ין</l>
                                <l level="2">נִמְשַׁ֖ל כַּבְּהֵמ֣וֹת נִדְמֽוּ׃<verse eID="Ps.49.13"/></l>
                                <l level="1"><verse osisID="Ps.49.14" sID="Ps.49.14" n="יד"/>זֶ֣ה דַ֭רְכָּם כֵּ֣סֶל לָ֑מוֹ</l>
                                <l level="2">וְאַחֲרֵיהֶ֓ם ׀ בְּפִיהֶ֖ם יִרְצ֣וּ סֶֽלָה׃<verse eID="Ps.49.14"/></l>
                                <l level="1"><verse osisID="Ps.49.15" sID="Ps.49.15" n="טו"/>כַּצֹּ֤אן ׀ לִ֥שְׁא֣וֹל שַׁתּוּ֮ מָ֤וֶת יִ֫רְעֵ֥ם</l>
                                <l level="2">וַיִּרְדּ֘וּ בָ֤ם יְשָׁרִ֨ים ׀ לַבֹּ֗קֶר</l>
                                <l level="3"><seg type="x-ketiv">וצירם</seg> וְ֭צוּרָם לְבַלּ֥וֹת שְׁא֗וֹל</l>
                                <l level="3">מִזְּבֻ֥ל לֽוֹ׃<verse eID="Ps.49.15"/></l>
                                <l level="1"><verse osisID="Ps.49.16" sID="Ps.49.16" n="טז"/>אַךְ־אֱלֹהִ֗ים יִפְדֶּ֣ה נַ֭פְשִׁי מִֽיַּד־שְׁא֑וֹל</l>
                                <l level="2">כִּ֖י יִקָּחֵ֣נִי סֶֽלָה׃<verse eID="Ps.49.16"/></l>
                                <l level="1"><verse osisID="Ps.49.17" sID="Ps.49.17" n="יז"/>אַל־תִּ֭ירָא כִּֽי־יַעֲשִׁ֣ר אִ֑ישׁ</l>
                                <l level="2">כִּי־יִ֝רְבֶּ֗ה כְּב֣וֹד בֵּיתֽוֹ׃<verse eID="Ps.49.17"/></l>
                                <l level="1"><verse osisID="Ps.49.18" sID="Ps.49.18" n="יח"/>כִּ֤י לֹ֣א בְ֭מוֹתוֹ יִקַּ֣ח הַכֹּ֑ל</l>
                                <l level="2">לֹֽא־יֵרֵ֖ד אַחֲרָ֣יו כְּבוֹדֽוֹ׃<verse eID="Ps.49.18"/></l>
                                <l level="1"><verse osisID="Ps.49.19" sID="Ps.49.19" n="יט"/>כִּֽי־נַ֭פְשׁוֹ בְּחַיָּ֣יו יְבָרֵ֑ךְ</l>
                                <l level="2">וְ֝יוֹדֻ֗ךָ כִּי־תֵיטִ֥יב לָֽךְ׃<verse eID="Ps.49.19"/></l>
                                <l level="1"><verse osisID="Ps.49.20" sID="Ps.49.20" n="כ"/>תָּ֭בוֹא עַד־דּ֣וֹר אֲבוֹתָ֑יו</l>
                                <l level="2">עַד־נֵ֝֗צַח לֹ֣א יִרְאוּ־אֽוֹר׃<verse eID="Ps.49.20"/></l>
                                <l level="1"><verse osisID="Ps.49.21" sID="Ps.49.21" n="כא"/>אָדָ֣ם בִּ֭יקָר וְלֹ֣א יָבִ֑ין</l>
                                <l level="2">נִמְשַׁ֖ל כַּבְּהֵמ֣וֹת נִדְמֽוּ׃<verse eID="Ps.49.21"/></l>
                            </lg>
                        </p>
                        <chapter eID="Ps.49"/>
                        <chapter osisID="Ps.50" sID="Ps.50" n="נ"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.50.1" sID="Ps.50.1" n="א"/>מִזְמ֗וֹר לְאָ֫סָ֥ף</l>
                                <l level="1">אֵ֤ל ׀ אֱֽלֹהִ֡ים יְֽהֹוָ֗ה</l>
                                <l level="2">דִּבֶּ֥ר וַיִּקְרָא־אָ֑רֶץ</l>
                                <l level="3">מִמִּזְרַח־שֶׁ֝֗מֶשׁ עַד־מְבֹאֽוֹ׃<verse eID="Ps.50.1"/></l>
                                <l level="1"><verse osisID="Ps.50.2" sID="Ps.50.2" n="ב"/>מִצִּיּ֥וֹן מִכְלַל־יֹ֗פִי</l>
                                <l level="2">אֱלֹהִ֥ים הוֹפִֽיעַ׃<verse eID="Ps.50.2"/></l>
                                <l level="1"><verse osisID="Ps.50.3" sID="Ps.50.3" n="ג"/>יָ֤בֹ֥א אֱלֹהֵ֗ינוּ וְֽאַל־יֶ֫חֱרַ֥שׁ</l>
                                <l level="2">אֵשׁ־לְפָנָ֥יו תֹּאכֵ֑ל</l>
                                <l level="3">וּ֝סְבִיבָ֗יו נִשְׂעֲרָ֥ה מְאֹֽד׃<verse eID="Ps.50.3"/></l>
                                <l level="1"><verse osisID="Ps.50.4" sID="Ps.50.4" n="ד"/>יִקְרָ֣א אֶל־הַשָּׁמַ֣יִם מֵעָ֑ל</l>
                                <l level="2">וְאֶל־הָ֝אָ֗רֶץ לָדִ֥ין עַמּֽוֹ׃<verse eID="Ps.50.4"/></l>
                                <l level="1"><verse osisID="Ps.50.5" sID="Ps.50.5" n="ה"/>אִסְפוּ־לִ֥י חֲסִידָ֑י</l>
                                <l level="2">כֹּרְתֵ֖י בְרִיתִ֣י עֲלֵי־זָֽבַח׃<verse eID="Ps.50.5"/></l>
                                <l level="1"><verse osisID="Ps.50.6" sID="Ps.50.6" n="ו"/>וַיַּגִּ֣ידוּ שָׁמַ֣יִם צִדְק֑וֹ</l>
                                <l level="2">כִּֽי־אֱלֹהִ֓ים ׀ שֹׁפֵ֖ט ה֣וּא סֶֽלָה׃<verse eID="Ps.50.6"/></l>
                                <l level="1"><verse osisID="Ps.50.7" sID="Ps.50.7" n="ז"/>שִׁמְעָ֤ה עַמִּ֨י ׀ וַאֲדַבֵּ֗רָה</l>
                                <l level="2">יִ֭שְׂרָאֵל וְאָעִ֣ידָה בָּ֑ךְ</l>
                                <l level="3">אֱלֹהִ֖ים אֱלֹהֶ֣יךָ אָנֹֽכִי׃<verse eID="Ps.50.7"/></l>
                                <l level="1"><verse osisID="Ps.50.8" sID="Ps.50.8" n="ח"/>לֹ֣א עַל־זְ֭בָחֶיךָ אוֹכִיחֶ֑ךָ</l>
                                <l level="2">וְעוֹלֹתֶ֖יךָ לְנֶגְדִּ֣י תָמִֽיד׃<verse eID="Ps.50.8"/></l>
                                <l level="1"><verse osisID="Ps.50.9" sID="Ps.50.9" n="ט"/>לֹא־אֶקַּ֣ח מִבֵּיתְךָ֣ פָ֑ר</l>
                                <l level="2">מִ֝מִּכְלְאֹתֶ֗יךָ עַתּוּדִֽים׃<verse eID="Ps.50.9"/></l>
                                <l level="1"><verse osisID="Ps.50.10" sID="Ps.50.10" n="י"/>כִּי־לִ֥י כׇל־חַיְתוֹ־יָ֑עַר</l>
                                <l level="2">בְּ֝הֵמ֗וֹת בְּהַרְרֵי־אָֽלֶף׃<verse eID="Ps.50.10"/></l>
                                <l level="1"><verse osisID="Ps.50.11" sID="Ps.50.11" n="יא"/>יָ֭דַעְתִּי כׇּל־ע֣וֹף הָרִ֑ים</l>
                                <l level="2">וְזִ֥יז שָׂ֝דַ֗י עִמָּדִֽי׃<verse eID="Ps.50.11"/></l>
                                <l level="1"><verse osisID="Ps.50.12" sID="Ps.50.12" n="יב"/>אִם־אֶ֭רְעַב לֹא־אֹ֣מַר לָ֑ךְ</l>
                                <l level="2">כִּי־לִ֥י תֵ֝בֵ֗ל וּמְלֹאָֽהּ׃<verse eID="Ps.50.12"/></l>
                                <l level="1"><verse osisID="Ps.50.13" sID="Ps.50.13" n="יג"/>הַ֭אוֹכַל בְּשַׂ֣ר אַבִּירִ֑ים</l>
                                <l level="2">וְדַ֖ם עַתּוּדִ֣ים אֶשְׁתֶּֽה׃<verse eID="Ps.50.13"/></l>
                                <l level="1"><verse osisID="Ps.50.14" sID="Ps.50.14" n="יד"/>זְבַ֣ח לֵאלֹהִ֣ים תּוֹדָ֑ה</l>
                                <l level="2">וְשַׁלֵּ֖ם לְעֶלְי֣וֹן נְדָרֶֽיךָ׃<verse eID="Ps.50.14"/></l>
                                <l level="1"><verse osisID="Ps.50.15" sID="Ps.50.15" n="טו"/>וּ֭קְרָאֵנִי בְּי֣וֹם צָרָ֑ה</l>
                                <l level="2">אֲ֝חַלֶּצְךָ֗ וּֽתְכַבְּדֵֽנִי׃<verse eID="Ps.50.15"/></l>
                                <l level="1"><verse osisID="Ps.50.16" sID="Ps.50.16" n="טז"/>וְלָ֤רָשָׁ֨ע ׀ אָ֘מַ֤ר אֱלֹהִ֗ים</l>
                                <l level="2">מַה־לְּ֭ךָ לְסַפֵּ֣ר חֻקָּ֑י</l>
                                <l level="3">וַתִּשָּׂ֖א בְרִיתִ֣י עֲלֵי־פִֽיךָ׃<verse eID="Ps.50.16"/></l>
                                <l level="1"><verse osisID="Ps.50.17" sID="Ps.50.17" n="יז"/>וְ֭אַתָּה שָׂנֵ֣אתָ מוּסָ֑ר</l>
                                <l level="2">וַתַּשְׁלֵ֖ךְ דְּבָרַ֣י אַחֲרֶֽיךָ׃<verse eID="Ps.50.17"/></l>
                                <l level="1"><verse osisID="Ps.50.18" sID="Ps.50.18" n="יח"/>אִם־רָאִ֣יתָ גַ֭נָּב וַתִּ֣רֶץ עִמּ֑וֹ</l>
                                <l level="2">וְעִ֖ם מְנָאֲפִ֣ים חֶלְקֶֽךָ׃<verse eID="Ps.50.18"/></l>
                                <l level="1"><verse osisID="Ps.50.19" sID="Ps.50.19" n="יט"/>פִּ֭יךָ שָׁלַ֣חְתָּ בְרָעָ֑ה</l>
                                <l level="2">וּ֝לְשׁוֹנְךָ֗ תַּצְמִ֥יד מִרְמָֽה׃<verse eID="Ps.50.19"/></l>
                                <l level="1"><verse osisID="Ps.50.20" sID="Ps.50.20" n="כ"/>תֵּ֭שֵׁב בְּאָחִ֣יךָ תְדַבֵּ֑ר</l>
                                <l level="2">בְּבֶֽן־אִ֝מְּךָ֗ תִּתֶּן־דֹּֽפִי׃<verse eID="Ps.50.20"/></l>
                                <l level="1"><verse osisID="Ps.50.21" sID="Ps.50.21" n="כא"/>אֵ֤לֶּה עָשִׂ֨יתָ ׀ וְֽהֶחֱרַ֗שְׁתִּי</l>
                                <l level="2">דִּמִּ֗יתָ הֱיֽוֹת־אֶהְיֶ֥ה כָמ֑וֹךָ</l>
                                <l level="3">אוֹכִיחֲךָ֖ וְאֶעֶרְכָ֣ה לְעֵינֶֽיךָ׃<verse eID="Ps.50.21"/></l>
                                <l level="1"><verse osisID="Ps.50.22" sID="Ps.50.22" n="כב"/>בִּינוּ־נָ֣א זֹ֭את שֹׁכְחֵ֣י אֱל֑וֹהַּ</l>
                                <l level="2">פֶּן־אֶ֝טְרֹ֗ף וְאֵ֣ין מַצִּֽיל׃<verse eID="Ps.50.22"/></l>
                                <l level="1"><verse osisID="Ps.50.23" sID="Ps.50.23" n="כג"/>זֹבֵ֥חַ תּוֹדָ֗ה יְֽכַ֫בְּדָ֥נְנִי</l>
                                <l level="2">וְשָׂ֥ם דֶּ֑רֶךְ</l>
                                <l level="2">אַ֝רְאֶ֗נּוּ בְּיֵ֣שַׁע אֱלֹהִֽים׃<verse eID="Ps.50.23"/></l>
                            </lg>
                        </p>
                        <chapter eID="Ps.50"/>
                        <chapter osisID="Ps.51" sID="Ps.51" n="נא"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.51.1" sID="Ps.51.1" n="א"/>לַמְנַצֵּ֗חַ מִזְמ֥וֹר לְדָוִֽד׃<verse eID="Ps.51.1"/></l>
                                <l level="1"><verse osisID="Ps.51.2" sID="Ps.51.2" n="ב"/>בְּֽבוֹא־אֵ֭לָיו נָתָ֣ן הַנָּבִ֑יא</l>
                                <l level="2">כַּאֲשֶׁר־בָּ֝֗א אֶל־בַּת־שָֽׁבַע׃<verse eID="Ps.51.2"/></l>
                                <l level="1"><verse osisID="Ps.51.3" sID="Ps.51.3" n="ג"/>חׇנֵּ֣נִי אֱלֹהִ֣ים כְּחַסְדֶּ֑ךָ</l>
                                <l level="2">כְּרֹ֥ב רַ֝חֲמֶ֗יךָ מְחֵ֣ה פְשָׁעָֽי׃<verse eID="Ps.51.3"/></l>
                                <l level="1"><verse osisID="Ps.51.4" sID="Ps.51.4" n="ד"/><seg type="x-ketiv">הרבה</seg> הֶ֭רֶב כַּבְּסֵ֣נִי מֵעֲוֺנִ֑י</l>
                                <l level="2">וּֽמֵחַטָּאתִ֥י טַהֲרֵֽנִי׃<verse eID="Ps.51.4"/></l>
                                <l level="1"><verse osisID="Ps.51.5" sID="Ps.51.5" n="ה"/>כִּֽי־פְ֭שָׁעַי אֲנִ֣י אֵדָ֑ע</l>
                                <l level="2">וְחַטָּאתִ֖י נֶגְדִּ֣י תָמִֽיד׃<verse eID="Ps.51.5"/></l>
                                <l level="1"><verse osisID="Ps.51.6" sID="Ps.51.6" n="ו"/>לְךָ֤ לְבַדְּךָ֨ ׀ חָטָאתִי֮</l>
                                <l level="2">וְהָרַ֥ע בְּעֵינֶ֗יךָ עָ֫שִׂ֥יתִי</l>
                                <l level="3">לְ֭מַעַן תִּצְדַּ֥ק בְּדׇבְרֶ֗ךָ</l>
                                <l level="3">תִּזְכֶּ֥ה בְשׇׁפְטֶֽךָ׃<verse eID="Ps.51.6"/></l>
                                <l level="1"><verse osisID="Ps.51.7" sID="Ps.51.7" n="ז"/>הֵן־בְּעָו֥וֹן חוֹלָ֑לְתִּי</l>
                                <l level="2">וּ֝בְחֵ֗טְא יֶחֱמַ֥תְנִי אִמִּֽי׃<verse eID="Ps.51.7"/></l>
                                <l level="1"><verse osisID="Ps.51.8" sID="Ps.51.8" n="ח"/>הֵן־אֱ֭מֶת חָפַ֣צְתָּ בַטֻּח֑וֹת</l>
                                <l level="2">וּ֝בְסָתֻ֗ם חׇכְמָ֥ה תוֹדִיעֵֽנִי׃<verse eID="Ps.51.8"/></l>
                                <l level="1"><verse osisID="Ps.51.9" sID="Ps.51.9" n="ט"/>תְּחַטְּאֵ֣נִי בְאֵז֣וֹב וְאֶטְהָ֑ר</l>
                                <l level="2">תְּ֝כַבְּסֵ֗נִי וּמִשֶּׁ֥לֶג אַלְבִּֽין׃<verse eID="Ps.51.9"/></l>
                                <l level="1"><verse osisID="Ps.51.10" sID="Ps.51.10" n="י"/>תַּ֭שְׁמִיעֵנִי שָׂשׂ֣וֹן וְשִׂמְחָ֑ה</l>
                                <l level="2">תָּ֝גֵ֗לְנָה עֲצָמ֥וֹת דִּכִּֽיתָ׃<verse eID="Ps.51.10"/></l>
                                <l level="1"><verse osisID="Ps.51.11" sID="Ps.51.11" n="יא"/>הַסְתֵּ֣ר פָּ֭נֶיךָ מֵחֲטָאָ֑י</l>
                                <l level="2">וְֽכׇל־עֲוֺ֖נֹתַ֣י מְחֵֽה׃<verse eID="Ps.51.11"/></l>
                                <l level="1"><verse osisID="Ps.51.12" sID="Ps.51.12" n="יב"/>לֵ֣ב טָ֭הוֹר בְּרָא־לִ֣י אֱלֹהִ֑ים</l>
                                <l level="2">וְר֥וּחַ נָ֝כ֗וֹן חַדֵּ֥שׁ בְּקִרְבִּֽי׃<verse eID="Ps.51.12"/></l>
                                <l level="1"><verse osisID="Ps.51.13" sID="Ps.51.13" n="יג"/>אַל־תַּשְׁלִיכֵ֥נִי מִלְּפָנֶ֑יךָ</l>
                                <l level="2">וְר֥וּחַ קׇ֝דְשְׁךָ֗ אַל־תִּקַּ֥ח מִמֶּֽנִּי׃<verse eID="Ps.51.13"/></l>
                                <l level="1"><verse osisID="Ps.51.14" sID="Ps.51.14" n="יד"/>הָשִׁ֣יבָה לִּ֭י שְׂשׂ֣וֹן יִשְׁעֶ֑ךָ</l>
                                <l level="2">וְר֖וּחַ נְדִיבָ֣ה תִסְמְכֵֽנִי׃<verse eID="Ps.51.14"/></l>
                                <l level="1"><verse osisID="Ps.51.15" sID="Ps.51.15" n="טו"/>אֲלַמְּדָ֣ה פֹשְׁעִ֣ים דְּרָכֶ֑יךָ</l>
                                <l level="2">וְ֝חַטָּאִ֗ים אֵלֶ֥יךָ יָשֽׁוּבוּ׃<verse eID="Ps.51.15"/></l>
                                <l level="1"><verse osisID="Ps.51.16" sID="Ps.51.16" n="טז"/>הַצִּ֘ילֵ֤נִי מִדָּמִ֨ים ׀ אֱֽלֹהִ֗ים</l>
                                <l level="2">אֱלֹהֵ֥י תְּשׁוּעָתִ֑י</l>
                                <l level="2">תְּרַנֵּ֥ן לְ֝שׁוֹנִ֗י צִדְקָתֶֽךָ׃<verse eID="Ps.51.16"/></l>
                                <l level="1"><verse osisID="Ps.51.17" sID="Ps.51.17" n="יז"/>אֲ֭דֹנָי שְׂפָתַ֣י תִּפְתָּ֑ח</l>
                                <l level="2">וּ֝פִ֗י יַגִּ֥יד תְּהִלָּתֶֽךָ׃<verse eID="Ps.51.17"/></l>
                                <l level="1"><verse osisID="Ps.51.18" sID="Ps.51.18" n="יח"/>כִּ֤י ׀ לֹא־תַחְפֹּ֣ץ זֶ֣בַח וְאֶתֵּ֑נָה</l>
                                <l level="2">ע֝וֹלָ֗ה לֹ֣א תִרְצֶֽה׃<verse eID="Ps.51.18"/></l>
                                <l level="1"><verse osisID="Ps.51.19" sID="Ps.51.19" n="יט"/>זִ֥בְחֵ֣י אֱלֹהִים֮ ר֤וּחַ נִשְׁבָּ֫רָ֥ה</l>
                                <l level="2">לֵב־נִשְׁבָּ֥ר וְנִדְכֶּ֑ה</l>
                                <l level="3">אֱ֝לֹהִ֗ים לֹ֣א תִבְזֶֽה׃<verse eID="Ps.51.19"/></l>
                                <l level="1"><verse osisID="Ps.51.20" sID="Ps.51.20" n="כ"/>הֵיטִ֣יבָה בִ֭רְצוֹנְךָ אֶת־צִיּ֑וֹן</l>
                                <l level="2">תִּ֝בְנֶ֗ה חוֹמ֥וֹת יְרוּשָׁלָֽ‍ִם׃<verse eID="Ps.51.20"/></l>
                                <l level="1"><verse osisID="Ps.51.21" sID="Ps.51.21" n="כא"/>אָ֤ז תַּחְפֹּ֣ץ זִבְחֵי־צֶ֭דֶק עוֹלָ֣ה וְכָלִ֑יל</l>
                                <l level="2">אָ֤ז יַעֲל֖וּ עַל־מִזְבַּחֲךָ֣ פָרִֽים׃<verse eID="Ps.51.21"/></l>
                            </lg>
                        </p>
                        <chapter eID="Ps.51"/>
                        <chapter osisID="Ps.52" sID="Ps.52" n="נב"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.52.1" sID="Ps.52.1" n="א"/>לַמְנַצֵּ֗חַ מַשְׂכִּ֥יל לְדָוִֽד׃<verse eID="Ps.52.1"/></l>
                                <l level="1"><verse osisID="Ps.52.2" sID="Ps.52.2" n="ב"/>בְּב֤וֹא ׀ דּוֹאֵ֣ג הָאֲדֹמִי֮ וַיַּגֵּ֢ד לְשָׁ֫א֥וּל</l>
                                <l level="2">וַיֹּ֥אמֶר ל֑וֹ</l>
                                <l level="2">בָּ֥א דָ֝וִ֗ד אֶל־בֵּ֥ית אֲחִימֶֽלֶךְ׃<verse eID="Ps.52.2"/></l>
                                <l level="1"><verse osisID="Ps.52.3" sID="Ps.52.3" n="ג"/>מַה־תִּתְהַלֵּ֣ל בְּ֭רָעָה הַגִּבּ֑וֹר</l>
                                <l level="2">חֶ֥סֶד אֵ֝֗ל כׇּל־הַיּֽוֹם׃<verse eID="Ps.52.3"/></l>
                                <l level="1"><verse osisID="Ps.52.4" sID="Ps.52.4" n="ד"/>הַ֭וּוֹת תַּחְשֹׁ֣ב לְשׁוֹנֶ֑ךָ</l>
                                <l level="2">כְּתַ֥עַר מְ֝לֻטָּ֗שׁ עֹשֵׂ֥ה רְמִיָּֽה׃<verse eID="Ps.52.4"/></l>
                                <l level="1"><verse osisID="Ps.52.5" sID="Ps.52.5" n="ה"/>אָהַ֣בְתָּ רָּ֣ע מִטּ֑וֹב</l>
                                <l level="2">שֶׁ֓קֶר ׀ מִדַּבֵּ֖ר צֶ֣דֶק סֶֽלָה׃<verse eID="Ps.52.5"/></l>
                                <l level="1"><verse osisID="Ps.52.6" sID="Ps.52.6" n="ו"/>אָהַ֥בְתָּ כׇֽל־דִּבְרֵי־בָ֗לַע</l>
                                <l level="2">לְשׁ֣וֹן מִרְמָֽה׃<verse eID="Ps.52.6"/></l>
                                <l level="1"><verse osisID="Ps.52.7" sID="Ps.52.7" n="ז"/>גַּם־אֵל֮ יִתׇּצְךָ֢ לָ֫נֶ֥צַח</l>
                                <l level="2">יַחְתְּךָ֣ וְיִסָּחֲךָ֣ מֵאֹ֑הֶל</l>
                                <l level="3">וְשֵׁרֶשְׁךָ֙ מֵאֶ֖רֶץ חַיִּ֣ים סֶֽלָה׃<verse eID="Ps.52.7"/></l>
                                <l level="1"><verse osisID="Ps.52.8" sID="Ps.52.8" n="ח"/>וְיִרְא֖וּ צַדִּיקִ֥ים וְיִירָ֗אוּ</l>
                                <l level="2">וְעָלָ֥יו יִשְׂחָֽקוּ׃<verse eID="Ps.52.8"/></l>
                                <l level="1"><verse osisID="Ps.52.9" sID="Ps.52.9" n="ט"/>הִנֵּ֤ה הַגֶּ֗בֶר לֹ֤א יָשִׂ֥ים אֱלֹהִ֗ים מָע֫וּזּ֥וֹ</l>
                                <l level="2">וַ֭יִּבְטַח בְּרֹ֣ב עׇשְׁר֑וֹ</l>
                                <l level="2">יָ֝עֹ֗ז בְּהַוָּתֽוֹ׃<verse eID="Ps.52.9"/></l>
                                <l level="1"><verse osisID="Ps.52.10" sID="Ps.52.10" n="י"/>וַאֲנִ֤י ׀ כְּזַ֣יִת רַ֭עֲנָן בְּבֵ֣ית אֱלֹהִ֑ים</l>
                                <l level="2">בָּטַ֥חְתִּי בְחֶסֶד־אֱ֝לֹהִ֗ים עוֹלָ֥ם וָעֶֽד׃<verse eID="Ps.52.10"/></l>
                                <l level="1"><verse osisID="Ps.52.11" sID="Ps.52.11" n="יא"/>אוֹדְךָ֣ לְ֭עוֹלָם כִּ֣י עָשִׂ֑יתָ</l>
                                <l level="2">וַֽאֲקַוֶּ֥ה שִׁמְךָ֥ כִי־ט֝֗וֹב נֶ֣גֶד חֲסִידֶֽיךָ׃<verse eID="Ps.52.11"/></l>
                            </lg>
                        </p>
                        <chapter eID="Ps.52"/>
                        <chapter osisID="Ps.53" sID="Ps.53" n="נג"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.53.1" sID="Ps.53.1" n="א"/>לַמְנַצֵּ֥חַ עַֽל־מָחֲלַ֗ת מַשְׂכִּ֥יל לְדָוִֽד׃<verse eID="Ps.53.1"/></l>
                                <l level="1"><verse osisID="Ps.53.2" sID="Ps.53.2" n="ב"/>אָ֘מַ֤ר נָבָ֣ל בְּ֭לִבּוֹ אֵ֣ין אֱלֹהִ֑ים</l>
                                <l level="2">הִֽ֝שְׁחִ֗יתוּ וְהִֽתְעִ֥יבוּ עָ֝֗וֶל</l>
                                <l level="3">אֵ֣ין עֹֽשֵׂה־טֽוֹב׃<verse eID="Ps.53.2"/></l>
                                <l level="1"><verse osisID="Ps.53.3" sID="Ps.53.3" n="ג"/>אֱֽלֹהִ֗ים מִשָּׁמַיִם֮ הִשְׁקִ֢יף עַֽל־בְּנֵי־אָ֫דָ֥ם</l>
                                <l level="2">לִ֭רְאוֹת הֲיֵ֣שׁ מַשְׂכִּ֑יל</l>
                                <l level="3">דֹּ֝רֵ֗שׁ אֶת־אֱלֹהִֽים׃<verse eID="Ps.53.3"/></l>
                                <l level="1"><verse osisID="Ps.53.4" sID="Ps.53.4" n="ד"/>כֻּלּ֥וֹ סָג֮ יַחְדָּ֢ו נֶ֫אֱלָ֥חוּ</l>
                                <l level="2">אֵ֤ין עֹֽשֵׂה־ט֑וֹב</l>
                                <l level="3">אֵ֝֗ין גַּם־אֶחָֽד׃<verse eID="Ps.53.4"/></l>
                                <l level="1"><verse osisID="Ps.53.5" sID="Ps.53.5" n="ה"/>הֲלֹ֥א יָדְעוּ֮ פֹּ֤עֲלֵ֫י אָ֥וֶן</l>
                                <l level="2">אֹכְלֵ֣י עַ֭מִּי אָ֣כְלוּ לֶ֑חֶם</l>
                                <l level="3">אֱ֝לֹהִ֗ים לֹ֣א קָרָֽאוּ׃<verse eID="Ps.53.5"/></l>
                                <l level="1"><verse osisID="Ps.53.6" sID="Ps.53.6" n="ו"/>שָׁ֤ם ׀ פָּ֥חֲדוּ פַחַד֮ לֹא־הָ֢יָה֫ פָ֥חַד</l>
                                <l level="2">כִּֽי־אֱלֹהִ֗ים פִּ֭זַּר עַצְמ֣וֹת חֹנָ֑ךְ</l>
                                <l level="3">הֱ֝בִשֹׁ֗תָה כִּֽי־אֱלֹהִ֥ים מְאָסָֽם׃<verse eID="Ps.53.6"/></l>
                                <l level="1"><verse osisID="Ps.53.7" sID="Ps.53.7" n="ז"/>מִ֥י יִתֵּ֣ן מִצִּיּוֹן֮ יְשֻׁע֢וֹת יִשְׂרָ֫אֵ֥ל</l>
                                <l level="2">בְּשׁ֣וּב אֱ֭לֹהִים שְׁב֣וּת עַמּ֑וֹ</l>
                                <l level="3">יָגֵ֥ל יַ֝עֲקֹ֗ב יִשְׂמַ֥ח יִשְׂרָאֵֽל׃<verse eID="Ps.53.7"/></l>
                            </lg>
                        </p>
                        <chapter eID="Ps.53"/>
                        <chapter osisID="Ps.54" sID="Ps.54" n="נד"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.54.1" sID="Ps.54.1" n="א"/>לַמְנַצֵּ֥חַ בִּנְגִינֹ֗ת מַשְׂכִּ֥יל לְדָוִֽד׃<verse eID="Ps.54.1"/></l>
                                <l level="1"><verse osisID="Ps.54.2" sID="Ps.54.2" n="ב"/>בְּבֹ֣א הַ֭זִּיפִים וַיֹּאמְר֣וּ לְשָׁא֑וּל</l>
                                <l level="2">הֲלֹ֥א דָ֝וִ֗ד מִסְתַּתֵּ֥ר עִמָּֽנוּ׃<verse eID="Ps.54.2"/></l>
                                <l level="1"><verse osisID="Ps.54.3" sID="Ps.54.3" n="ג"/>אֱ֭לֹהִים בְּשִׁמְךָ֣ הוֹשִׁיעֵ֑נִי</l>
                                <l level="2">וּבִגְבוּרָתְךָ֥ תְדִינֵֽנִי׃<verse eID="Ps.54.3"/></l>
                                <l level="1"><verse osisID="Ps.54.4" sID="Ps.54.4" n="ד"/>אֱ֭לֹהִים שְׁמַ֣ע תְּפִלָּתִ֑י</l>
                                <l level="2">הַ֝אֲזִ֗ינָה לְאִמְרֵי־פִֽי׃<verse eID="Ps.54.4"/></l>
                                <l level="1"><verse osisID="Ps.54.5" sID="Ps.54.5" n="ה"/>כִּ֤י זָרִ֨ים ׀ קָ֤מוּ עָלַ֗י</l>
                                <l level="2">וְֽ֭עָרִיצִים בִּקְשׁ֣וּ נַפְשִׁ֑י</l>
                                <l level="3">לֹ֤א שָׂ֨מוּ אֱלֹהִ֖ים לְנֶגְדָּ֣ם סֶֽלָה׃<verse eID="Ps.54.5"/></l>
                                <l level="1"><verse osisID="Ps.54.6" sID="Ps.54.6" n="ו"/>הִנֵּ֣ה אֱ֭לֹהִים עֹזֵ֣ר לִ֑י</l>
                                <l level="2">אֲ֝דֹנָ֗י בְּֽסֹמְכֵ֥י נַפְשִֽׁי׃<verse eID="Ps.54.6"/></l>
                                <l level="1"><verse osisID="Ps.54.7" sID="Ps.54.7" n="ז"/><seg type="x-ketiv">ישוב</seg> יָשִׁ֣יב הָ֭רַע לְשֹׁרְרָ֑י</l>
                                <l level="2">בַּ֝אֲמִתְּךָ֗ הַצְמִיתֵֽם׃<verse eID="Ps.54.7"/></l>
                                <l level="1"><verse osisID="Ps.54.8" sID="Ps.54.8" n="ח"/>בִּנְדָבָ֥ה אֶזְבְּחָה־לָּ֑ךְ</l>
                                <l level="2">א֤וֹדֶה שִּׁמְךָ֖ יְהֹוָ֣ה כִּי־טֽוֹב׃<verse eID="Ps.54.8"/></l>
                                <l level="1"><verse osisID="Ps.54.9" sID="Ps.54.9" n="ט"/>כִּ֣י מִכׇּל־צָ֭רָה הִצִּילָ֑נִי</l>
                                <l level="2">וּ֝בְאֹיְבַ֗י רָאֲתָ֥ה עֵינִֽי׃<verse eID="Ps.54.9"/></l>
                            </lg>
                        </p>
                        <chapter eID="Ps.54"/>
                        <chapter osisID="Ps.55" sID="Ps.55" n="נה"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.55.1" sID="Ps.55.1" n="א"/>לַמְנַצֵּ֥חַ בִּנְגִינֹ֗ת מַשְׂכִּ֥יל לְדָוִֽד׃<verse eID="Ps.55.1"/></l>
                                <l level="1"><verse osisID="Ps.55.2" sID="Ps.55.2" n="ב"/>הַאֲזִ֣ינָה אֱ֭לֹהִים תְּפִלָּתִ֑י</l>
                                <l level="2">וְאַל־תִּ֝תְעַלַּ֗ם מִתְּחִנָּתִֽי׃<verse eID="Ps.55.2"/></l>
                                <l level="1"><verse osisID="Ps.55.3" sID="Ps.55.3" n="ג"/>הַקְשִׁ֣יבָה לִּ֣י וַעֲנֵ֑נִי</l>
                                <l level="2">אָרִ֖יד בְּשִׂיחִ֣י וְאָהִֽימָה׃<verse eID="Ps.55.3"/></l>
                                <l level="1"><verse osisID="Ps.55.4" sID="Ps.55.4" n="ד"/>מִקּ֤וֹל אוֹיֵ֗ב מִ֭פְּנֵי עָקַ֣ת רָשָׁ֑ע</l>
                                <l level="2">כִּֽי־יָמִ֥יטוּ עָלַ֥י אָ֝֗וֶן וּבְאַ֥ף יִשְׂטְמֽוּנִי׃<verse eID="Ps.55.4"/></l>
                                <l level="1"><verse osisID="Ps.55.5" sID="Ps.55.5" n="ה"/>לִ֭בִּי יָחִ֣יל בְּקִרְבִּ֑י</l>
                                <l level="2">וְאֵימ֥וֹת מָ֝֗וֶת נָפְל֥וּ עָלָֽי׃<verse eID="Ps.55.5"/></l>
                                <l level="1"><verse osisID="Ps.55.6" sID="Ps.55.6" n="ו"/>יִרְאָ֣ה וָ֭רַעַד יָ֣בֹא בִ֑י</l>
                                <l level="2">וַ֝תְּכַסֵּ֗נִי פַּלָּצֽוּת׃<verse eID="Ps.55.6"/></l>
                                <l level="1"><verse osisID="Ps.55.7" sID="Ps.55.7" n="ז"/>וָאֹמַ֗ר מִֽי־יִתֶּן־לִ֣י אֵ֭בֶר כַּיּוֹנָ֗ה</l>
                                <l level="2">אָע֥וּפָה וְאֶשְׁכֹּֽנָה׃<verse eID="Ps.55.7"/></l>
                                <l level="1"><verse osisID="Ps.55.8" sID="Ps.55.8" n="ח"/>הִ֭נֵּה אַרְחִ֣יק נְדֹ֑ד</l>
                                <l level="2">אָלִ֖ין בַּמִּדְבָּ֣ר סֶֽלָה׃<verse eID="Ps.55.8"/></l>
                                <l level="1"><verse osisID="Ps.55.9" sID="Ps.55.9" n="ט"/>אָחִ֣ישָׁה מִפְלָ֣ט לִ֑י</l>
                                <l level="2">מֵר֖וּחַ סֹעָ֣ה מִסָּֽעַר׃<verse eID="Ps.55.9"/></l>
                                <l level="1"><verse osisID="Ps.55.10" sID="Ps.55.10" n="י"/>בַּלַּ֣ע אֲ֭דֹנָי פַּלַּ֣ג לְשׁוֹנָ֑ם</l>
                                <l level="2">כִּֽי־רָאִ֨יתִי חָמָ֖ס וְרִ֣יב בָּעִֽיר׃<verse eID="Ps.55.10"/></l>
                                <l level="1"><verse osisID="Ps.55.11" sID="Ps.55.11" n="יא"/>יוֹמָ֤ם וָלַ֗יְלָה יְסוֹבְבֻ֥הָ עַל־חוֹמֹתֶ֑יהָ</l>
                                <l level="2">וְאָ֖וֶן וְעָמָ֣ל בְּקִרְבָּֽהּ׃<verse eID="Ps.55.11"/></l>
                                <l level="1"><verse osisID="Ps.55.12" sID="Ps.55.12" n="יב"/>הַוּ֥וֹת בְּקִרְבָּ֑הּ</l>
                                <l level="2">וְֽלֹא־יָמִ֥ישׁ מֵ֝רְחֹבָ֗הּ תֹּ֣ךְ וּמִרְמָֽה׃<verse eID="Ps.55.12"/></l>
                                <l level="1"><verse osisID="Ps.55.13" sID="Ps.55.13" n="יג"/>כִּ֤י לֹֽא־אוֹיֵ֥ב יְחָֽרְפֵ֗נִי וְאֶ֫שָּׂ֥א</l>
                                <l level="2">לֹא־מְ֭שַׂנְאִי עָלַ֣י הִגְדִּ֑יל</l>
                                <l level="2">וְאֶסָּתֵ֥ר מִמֶּֽנּוּ׃<verse eID="Ps.55.13"/></l>
                                <l level="1"><verse osisID="Ps.55.14" sID="Ps.55.14" n="יד"/>וְאַתָּ֣ה אֱנ֣וֹשׁ כְּעֶרְכִּ֑י</l>
                                <l level="2">אַ֝לּוּפִ֗י וּמְיֻדָּעִֽי׃<verse eID="Ps.55.14"/></l>
                                <l level="1"><verse osisID="Ps.55.15" sID="Ps.55.15" n="טו"/>אֲשֶׁ֣ר יַ֭חְדָּו נַמְתִּ֣יק ס֑וֹד</l>
                                <l level="2">בְּבֵ֥ית אֱ֝לֹהִ֗ים נְהַלֵּ֥ךְ בְּרָֽגֶשׁ׃<verse eID="Ps.55.15"/></l>
                                <l level="1"><verse osisID="Ps.55.16" sID="Ps.55.16" n="טז"/><seg type="x-ketiv">ישימות</seg> יַשִּׁ֤י מָ֨וֶת ׀ עָלֵ֗ימוֹ</l>
                                <l level="2">יֵרְד֣וּ שְׁא֣וֹל חַיִּ֑ים</l>
                                <l level="3">כִּֽי־רָע֖וֹת בִּמְגוּרָ֣ם בְּקִרְבָּֽם׃<verse eID="Ps.55.16"/></l>
                                <l level="1"><verse osisID="Ps.55.17" sID="Ps.55.17" n="יז"/>אֲ֭נִי אֶל־אֱלֹהִ֣ים אֶקְרָ֑א</l>
                                <l level="2">וַ֝יהֹוָ֗ה יוֹשִׁיעֵֽנִי׃<verse eID="Ps.55.17"/></l>
                                <l level="1"><verse osisID="Ps.55.18" sID="Ps.55.18" n="יח"/>עֶ֤רֶב וָבֹ֣קֶר וְ֭צׇהֳרַיִם אָשִׂ֣יחָה וְאֶֽהֱמֶ֑ה</l>
                                <l level="2">וַיִּשְׁמַ֥ע קוֹלִֽי׃<verse eID="Ps.55.18"/></l>
                                <l level="1"><verse osisID="Ps.55.19" sID="Ps.55.19" n="יט"/>פָּ֘דָ֤ה בְשָׁל֣וֹם נַ֭פְשִׁי מִקְּרׇב־לִ֑י</l>
                                <l level="2">כִּֽי־בְ֝רַבִּ֗ים הָי֥וּ עִמָּדִֽי׃<verse eID="Ps.55.19"/></l>
                                <l level="1"><verse osisID="Ps.55.20" sID="Ps.55.20" n="כ"/>יִשְׁמַ֤ע ׀ אֵ֨ל ׀ וְֽיַעֲנֵם֮ וְיֹ֤שֵׁ֥ב קֶ֗דֶם סֶ֥֫לָה</l>
                                <l level="2">אֲשֶׁ֤ר אֵ֣ין חֲלִיפ֣וֹת לָ֑מוֹ</l>
                                <l level="3">וְלֹ֖א יָרְא֣וּ אֱלֹהִֽים׃<verse eID="Ps.55.20"/></l>
                                <l level="1"><verse osisID="Ps.55.21" sID="Ps.55.21" n="כא"/>שָׁלַ֣ח יָ֭דָיו בִּשְׁלֹמָ֗יו</l>
                                <l level="2">חִלֵּ֥ל בְּרִיתֽוֹ׃<verse eID="Ps.55.21"/></l>
                                <l level="1"><verse osisID="Ps.55.22" sID="Ps.55.22" n="כב"/>חָלְק֤וּ ׀ מַחְמָאֹ֣ת פִּיו֮ וּֽקְרָב־לִ֫בּ֥וֹ</l>
                                <l level="2">רַכּ֖וּ דְבָרָ֥יו מִשֶּׁ֗מֶן</l>
                                <l level="2">וְהֵ֣מָּה פְתִחֽוֹת׃<verse eID="Ps.55.22"/></l>
                                <l level="1"><verse osisID="Ps.55.23" sID="Ps.55.23" n="כג"/>הַשְׁלֵ֤ךְ עַל־יְהֹוָ֨ה ׀ יְהָבְךָ֮ וְה֢וּא יְכַ֫לְכְּלֶ֥ךָ</l>
                                <l level="2">לֹא־יִתֵּ֖ן לְעוֹלָ֥ם מ֗וֹט</l>
                                <l level="2">לַצַּדִּֽיק׃<verse eID="Ps.55.23"/></l>
                                <l level="1"><verse osisID="Ps.55.24" sID="Ps.55.24" n="כד"/>וְאַתָּ֤ה אֱלֹהִ֨ים ׀ תּוֹרִדֵ֬ם ׀ לִבְאֵ֬ר שַׁ֗חַת</l>
                                <l level="2">אַנְשֵׁ֤י דָמִ֣ים וּ֭מִרְמָה לֹא־יֶחֱצ֣וּ יְמֵיהֶ֑ם</l>
                                <l level="3">וַ֝אֲנִ֗י אֶבְטַח־בָּֽךְ׃<verse eID="Ps.55.24"/></l>
                            </lg>
                        </p>
                        <chapter eID="Ps.55"/>
                        <chapter osisID="Ps.56" sID="Ps.56" n="נו"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.56.1" sID="Ps.56.1" n="א"/>לַמְנַצֵּ֤חַ ׀ עַל־י֬וֹנַת אֵ֣לֶם רְ֭חֹקִים</l>
                                <l level="2">לְדָוִ֣ד מִכְתָּ֑ם</l>
                                <l level="3">בֶּאֱחֹ֨ז אוֹת֖וֹ פְלִשְׁתִּ֣ים בְּגַֽת׃<verse eID="Ps.56.1"/></l>
                                <l level="1"><verse osisID="Ps.56.2" sID="Ps.56.2" n="ב"/>חׇנֵּ֣נִי אֱ֭לֹהִים כִּֽי־שְׁאָפַ֣נִי אֱנ֑וֹשׁ</l>
                                <l level="2">כׇּל־הַ֝יּ֗וֹם לֹחֵ֥ם יִלְחָצֵֽנִי׃<verse eID="Ps.56.2"/></l>
                                <l level="1"><verse osisID="Ps.56.3" sID="Ps.56.3" n="ג"/>שָׁאֲפ֣וּ שׁ֭וֹרְרַי כׇּל־הַיּ֑וֹם</l>
                                <l level="2">כִּֽי־רַבִּ֨ים לֹחֲמִ֖ים לִ֣י מָרֽוֹם׃<verse eID="Ps.56.3"/></l>
                                <l level="1"><verse osisID="Ps.56.4" sID="Ps.56.4" n="ד"/>י֥וֹם אִירָ֑א</l>
                                <l level="2">אֲ֝נִ֗י אֵלֶ֥יךָ אֶבְטָֽח׃<verse eID="Ps.56.4"/></l>
                                <l level="1"><verse osisID="Ps.56.5" sID="Ps.56.5" n="ה"/>בֵּאלֹהִים֮ אֲהַלֵּ֢ל דְּבָ֫ר֥וֹ</l>
                                <l level="2">בֵּאלֹהִ֣ים בָּ֭טַחְתִּי לֹ֣א אִירָ֑א</l>
                                <l level="3">מַה־יַּעֲשֶׂ֖ה בָשָׂ֣ר לִֽי׃<verse eID="Ps.56.5"/></l>
                                <l level="1"><verse osisID="Ps.56.6" sID="Ps.56.6" n="ו"/>כׇּל־הַ֭יּוֹם דְּבָרַ֣י יְעַצֵּ֑בוּ</l>
                                <l level="2">עָלַ֖י כׇּל־מַחְשְׁבֹתָ֣ם לָרָֽע׃<verse eID="Ps.56.6"/></l>
                                <l level="1"><verse osisID="Ps.56.7" sID="Ps.56.7" n="ז"/>יָג֤וּרוּ ׀ <seg type="x-ketiv">יצפינו</seg> יִצְפּ֗וֹנוּ הֵ֭מָּה עֲקֵבַ֣י יִשְׁמֹ֑רוּ</l>
                                <l level="2">כַּ֝אֲשֶׁ֗ר קִוּ֥וּ נַפְשִֽׁי׃<verse eID="Ps.56.7"/></l>
                                <l level="1"><verse osisID="Ps.56.8" sID="Ps.56.8" n="ח"/>עַל־אָ֥וֶן פַּלֶּט־לָ֑מוֹ</l>
                                <l level="2">בְּ֝אַ֗ף עַמִּ֤ים ׀ הוֹרֵ֬ד אֱלֹהִֽים׃<verse eID="Ps.56.8"/></l>
                                <l level="1"><verse osisID="Ps.56.9" sID="Ps.56.9" n="ט"/>נֹדִי֮ סָפַ֢רְתָּ֫ה אָ֥תָּה</l>
                                <l level="2">שִׂ֣ימָה דִמְעָתִ֣י בְנֹאדֶ֑ךָ</l>
                                <l level="2">הֲ֝לֹ֗א בְּסִפְרָתֶֽךָ׃<verse eID="Ps.56.9"/></l>
                                <l level="1"><verse osisID="Ps.56.10" sID="Ps.56.10" n="י"/>אָ֨ז יָ֘שׁ֤וּבוּ אוֹיְבַ֣י אָ֭חוֹר בְּי֣וֹם אֶקְרָ֑א</l>
                                <l level="2">זֶה־יָ֝דַ֗עְתִּי כִּֽי־אֱלֹהִ֥ים לִֽי׃<verse eID="Ps.56.10"/></l>
                                <l level="1"><verse osisID="Ps.56.11" sID="Ps.56.11" n="יא"/>בֵּ֭אלֹהִים אֲהַלֵּ֣ל דָּבָ֑ר</l>
                                <l level="2">בַּ֝יהֹוָ֗ה אֲהַלֵּ֥ל דָּבָֽר׃<verse eID="Ps.56.11"/></l>
                                <l level="1"><verse osisID="Ps.56.12" sID="Ps.56.12" n="יב"/>בֵּאלֹהִ֣ים בָּ֭טַחְתִּי לֹּ֣א אִירָ֑א</l>
                                <l level="2">מַה־יַּעֲשֶׂ֖ה אָדָ֣ם לִֽי׃<verse eID="Ps.56.12"/></l>
                                <l level="1"><verse osisID="Ps.56.13" sID="Ps.56.13" n="יג"/>עָלַ֣י אֱלֹהִ֣ים נְדָרֶ֑יךָ</l>
                                <l level="2">אֲשַׁלֵּ֖ם תּוֹדֹ֣ת לָֽךְ׃<verse eID="Ps.56.13"/></l>
                                <l level="1"><verse osisID="Ps.56.14" sID="Ps.56.14" n="יד"/>כִּ֤י הִצַּ֢לְתָּ נַפְשִׁ֡י מִמָּוֶת֮</l>
                                <l level="2">הֲלֹ֥א רַגְלַ֗י מִ֫דֶּ֥חִי</l>
                                <l level="3">לְ֭הִֽתְהַלֵּךְ לִפְנֵ֣י אֱלֹהִ֑ים</l>
                                <l level="3">בְּ֝א֗וֹר הַחַיִּֽים׃<verse eID="Ps.56.14"/></l>
                            </lg>
                        </p>
                        <chapter eID="Ps.56"/>
                        <chapter osisID="Ps.57" sID="Ps.57" n="נז"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.57.1" sID="Ps.57.1" n="א"/>לַמְנַצֵּ֣חַ אַל־תַּ֭שְׁחֵת לְדָוִ֣ד מִכְתָּ֑ם</l>
                                <l level="2">בְּבׇרְח֥וֹ מִפְּנֵי־שָׁ֝א֗וּל בַּמְּעָרָֽה׃<verse eID="Ps.57.1"/></l>
                                <l level="1"><verse osisID="Ps.57.2" sID="Ps.57.2" n="ב"/>חׇנֵּ֤נִי אֱלֹהִ֨ים ׀ חׇנֵּ֗נִי</l>
                                <l level="2">כִּ֥י בְךָ֮ חָסָ֢יָה נַ֫פְשִׁ֥י</l>
                                <l level="1">וּבְצֵֽל־כְּנָפֶ֥יךָ אֶחְסֶ֑ה</l>
                                <l level="2">עַ֝֗ד יַעֲבֹ֥ר הַוּֽוֹת׃<verse eID="Ps.57.2"/></l>
                                <l level="1"><verse osisID="Ps.57.3" sID="Ps.57.3" n="ג"/>אֶ֭קְרָא לֵֽאלֹהִ֣ים עֶלְי֑וֹן</l>
                                <l level="2">לָ֝אֵ֗ל גֹּמֵ֥ר עָלָֽי׃<verse eID="Ps.57.3"/></l>
                                <l level="1"><verse osisID="Ps.57.4" sID="Ps.57.4" n="ד"/>יִשְׁלַ֤ח מִשָּׁמַ֨יִם ׀ וְֽיוֹשִׁיעֵ֗נִי</l>
                                <l level="2">חֵרֵ֣ף שֹׁאֲפִ֣י סֶ֑לָה</l>
                                <l level="3">יִשְׁלַ֥ח אֱ֝לֹהִ֗ים חַסְדּ֥וֹ וַאֲמִתּֽוֹ׃<verse eID="Ps.57.4"/></l>
                                <l level="1"><verse osisID="Ps.57.5" sID="Ps.57.5" n="ה"/>נַפְשִׁ֤י ׀ בְּת֥וֹךְ לְבָאִם֮ אֶשְׁכְּבָ֢ה לֹ֫הֲטִ֥ים</l>
                                <l level="2">בְּֽנֵי־אָדָ֗ם שִׁ֭נֵּיהֶם חֲנִ֣ית וְחִצִּ֑ים</l>
                                <l level="3">וּ֝לְשׁוֹנָ֗ם חֶ֣רֶב חַדָּֽה׃<verse eID="Ps.57.5"/></l>
                                <l level="1"><verse osisID="Ps.57.6" sID="Ps.57.6" n="ו"/>ר֣וּמָה עַל־הַשָּׁמַ֣יִם אֱלֹהִ֑ים</l>
                                <l level="2">עַ֖ל כׇּל־הָאָ֣רֶץ כְּבוֹדֶֽךָ׃<verse eID="Ps.57.6"/></l>
                                <l level="1"><verse osisID="Ps.57.7" sID="Ps.57.7" n="ז"/>רֶ֤שֶׁת ׀ הֵכִ֣ינוּ לִפְעָמַי֮ כָּפַ֢ף נַ֫פְשִׁ֥י</l>
                                <l level="2">כָּר֣וּ לְפָנַ֣י שִׁיחָ֑ה</l>
                                <l level="3">נָפְל֖וּ בְתוֹכָ֣הּ סֶֽלָה׃<verse eID="Ps.57.7"/></l>
                                <l level="1"><verse osisID="Ps.57.8" sID="Ps.57.8" n="ח"/>נָ֘כ֤וֹן לִבִּ֣י אֱ֭לֹהִים נָכ֣וֹן לִבִּ֑י</l>
                                <l level="2">אָ֝שִׁ֗ירָה וַאֲזַמֵּֽרָה׃<verse eID="Ps.57.8"/></l>
                                <l level="1"><verse osisID="Ps.57.9" sID="Ps.57.9" n="ט"/>ע֤וּרָה כְבוֹדִ֗י</l>
                                <l level="2">ע֭וּרָ֥ה הַנֵּ֥בֶל וְכִנּ֗וֹר</l>
                                <l level="3">אָעִ֥ירָה שָּֽׁחַר׃<verse eID="Ps.57.9"/></l>
                                <l level="1"><verse osisID="Ps.57.10" sID="Ps.57.10" n="י"/>אוֹדְךָ֖ בָעַמִּ֥ים <seg type="x-paseq">׀</seg> אֲדֹנָ֑י</l>
                                <l level="2">אֲ֝זַמֶּרְךָ֗ בַּלְאֻמִּֽים׃<verse eID="Ps.57.10"/></l>
                                <l level="1"><verse osisID="Ps.57.11" sID="Ps.57.11" n="יא"/>כִּֽי־גָדֹ֣ל עַד־שָׁמַ֣יִם חַסְדֶּ֑ךָ</l>
                                <l level="2">וְֽעַד־שְׁחָקִ֥ים אֲמִתֶּֽךָ׃<verse eID="Ps.57.11"/></l>
                                <l level="1"><verse osisID="Ps.57.12" sID="Ps.57.12" n="יב"/>ר֣וּמָה עַל־שָׁמַ֣יִם אֱלֹהִ֑ים</l>
                                <l level="2">עַ֖ל כׇּל־הָאָ֣רֶץ כְּבוֹדֶֽךָ׃<verse eID="Ps.57.12"/></l>
                            </lg>
                        </p>
                        <chapter eID="Ps.57"/>
                        <chapter osisID="Ps.58" sID="Ps.58" n="נח"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.58.1" sID="Ps.58.1" n="א"/>לַמְנַצֵּ֥חַ אַל־תַּשְׁחֵ֗ת לְדָוִ֥ד מִכְתָּֽם׃<verse eID="Ps.58.1"/></l>
                                <l level="1"><verse osisID="Ps.58.2" sID="Ps.58.2" n="ב"/>הַאֻמְנָ֗ם אֵ֣לֶם צֶ֭דֶק תְּדַבֵּר֑וּן</l>
                                <l level="2">מֵישָׁרִ֥ים תִּ֝שְׁפְּט֗וּ בְּנֵ֣י אָדָֽם׃<verse eID="Ps.58.2"/></l>
                                <l level="1"><verse osisID="Ps.58.3" sID="Ps.58.3" n="ג"/>אַף־בְּלֵב֮ עוֹלֹ֢ת תִּפְעָ֫ל֥וּן</l>
                                <l level="2">בָּאָ֡רֶץ חֲמַ֥ס יְ֝דֵיכֶ֗ם תְּפַלֵּסֽוּן׃<verse eID="Ps.58.3"/></l>
                                <l level="1"><verse osisID="Ps.58.4" sID="Ps.58.4" n="ד"/>זֹ֣רוּ רְשָׁעִ֣ים מֵרָ֑חֶם</l>
                                <l level="2">תָּע֥וּ מִ֝בֶּ֗טֶן דֹּבְרֵ֥י כָזָֽב׃<verse eID="Ps.58.4"/></l>
                                <l level="1"><verse osisID="Ps.58.5" sID="Ps.58.5" n="ה"/>חֲמַת־לָ֗מוֹ כִּדְמ֥וּת חֲמַת־נָחָ֑שׁ</l>
                                <l level="2">כְּמוֹ־פֶ֥תֶן חֵ֝רֵ֗שׁ יַאְטֵ֥ם אׇזְנֽוֹ׃<verse eID="Ps.58.5"/></l>
                                <l level="1"><verse osisID="Ps.58.6" sID="Ps.58.6" n="ו"/>אֲשֶׁ֣ר לֹֽא־יִ֭שְׁמַע לְק֣וֹל מְלַחֲשִׁ֑ים</l>
                                <l level="2">חוֹבֵ֖ר חֲבָרִ֣ים מְחֻכָּֽם׃<verse eID="Ps.58.6"/></l>
                                <l level="1"><verse osisID="Ps.58.7" sID="Ps.58.7" n="ז"/>אֱֽלֹהִ֗ים הֲרׇס־שִׁנֵּ֥ימוֹ בְּפִ֑ימוֹ</l>
                                <l level="2">מַלְתְּע֥וֹת כְּ֝פִירִ֗ים נְתֹ֣ץ <seg type="x-paseq">׀</seg> יְהֹוָֽה׃<verse eID="Ps.58.7"/></l>
                                <l level="1"><verse osisID="Ps.58.8" sID="Ps.58.8" n="ח"/>יִמָּאֲס֣וּ כְמוֹ־מַ֭יִם יִתְהַלְּכוּ־לָ֑מוֹ</l>
                                <l level="2">יִדְרֹ֥ךְ חִ֝צָּ֗ו כְּמ֣וֹ יִתְמֹלָֽלוּ׃<verse eID="Ps.58.8"/></l>
                                <l level="1"><verse osisID="Ps.58.9" sID="Ps.58.9" n="ט"/>כְּמ֣וֹ שַׁ֭בְּלוּל תֶּ֣מֶס יַהֲלֹ֑ךְ</l>
                                <l level="2">נֵ֥פֶל אֵ֝֗שֶׁת בַּל־חָ֥זוּ שָֽׁמֶשׁ׃<verse eID="Ps.58.9"/></l>
                                <l level="1"><verse osisID="Ps.58.10" sID="Ps.58.10" n="י"/>בְּטֶ֤רֶם ׀ יָבִ֣ינוּ סִּירֹתֵכֶ֣ם אָטָ֑ד</l>
                                <l level="2">כְּמוֹ־חַ֥י כְּמוֹ־חָ֝ר֗וֹן יִשְׂעָרֶֽנּוּ׃<verse eID="Ps.58.10"/></l>
                                <l level="1"><verse osisID="Ps.58.11" sID="Ps.58.11" n="יא"/>יִשְׂמַ֣ח צַ֭דִּיק כִּי־חָזָ֣ה נָקָ֑ם</l>
                                <l level="2">פְּעָמָ֥יו יִ֝רְחַ֗ץ בְּדַ֣ם הָרָשָֽׁע׃<verse eID="Ps.58.11"/></l>
                                <l level="1"><verse osisID="Ps.58.12" sID="Ps.58.12" n="יב"/>וְיֹאמַ֣ר אָ֭דָם אַךְ־פְּרִ֣י לַצַּדִּ֑יק</l>
                                <l level="2">אַ֥ךְ יֵשׁ־אֱ֝לֹהִ֗ים שֹׁפְטִ֥ים בָּאָֽרֶץ׃<verse eID="Ps.58.12"/></l>
                            </lg>
                        </p>
                        <chapter eID="Ps.58"/>
                        <chapter osisID="Ps.59" sID="Ps.59" n="נט"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.59.1" sID="Ps.59.1" n="א"/>לַמְנַצֵּ֣חַ אַל־תַּשְׁחֵת֮ לְדָוִ֢ד מִ֫כְתָּ֥ם</l>
                                <l level="2">בִּשְׁלֹ֥חַ שָׁא֑וּל</l>
                                <l level="2">וַֽיִּשְׁמְר֥וּ אֶת־הַ֝בַּ֗יִת לַהֲמִיתֽוֹ׃<verse eID="Ps.59.1"/></l>
                                <l level="1"><verse osisID="Ps.59.2" sID="Ps.59.2" n="ב"/>הַצִּילֵ֖נִי מֵאֹיְבַ֥י <seg type="x-paseq">׀</seg> אֱלֹהָ֑י</l>
                                <l level="2">מִֽמִּתְקוֹמְמַ֥י תְּשַׂגְּבֵֽנִי׃<verse eID="Ps.59.2"/></l>
                                <l level="1"><verse osisID="Ps.59.3" sID="Ps.59.3" n="ג"/>הַ֭צִּילֵנִי מִפֹּ֣עֲלֵי אָ֑וֶן</l>
                                <l level="2">וּֽמֵאַנְשֵׁ֥י דָ֝מִ֗ים הֽוֹשִׁיעֵֽנִי׃<verse eID="Ps.59.3"/></l>
                                <l level="1"><verse osisID="Ps.59.4" sID="Ps.59.4" n="ד"/>כִּ֤י הִנֵּ֪ה אָרְב֡וּ לְנַפְשִׁ֗י</l>
                                <l level="2">יָג֣וּרוּ עָלַ֣י עַזִּ֑ים</l>
                                <l level="3">לֹֽא־פִשְׁעִ֖י וְלֹא־חַטָּאתִ֣י יְהֹוָֽה׃<verse eID="Ps.59.4"/></l>
                                <l level="1"><verse osisID="Ps.59.5" sID="Ps.59.5" n="ה"/>בְּֽלִי־עָ֭וֺן יְרֻצ֣וּן וְיִכּוֹנָ֑נוּ</l>
                                <l level="2">ע֖וּרָה לִקְרָאתִ֣י וּרְאֵֽה׃<verse eID="Ps.59.5"/></l>
                                <l level="1"><verse osisID="Ps.59.6" sID="Ps.59.6" n="ו"/>וְאַתָּ֤ה יְהֹוָֽה־אֱלֹהִ֥ים <seg type="x-paseq">׀</seg> צְבָא֡וֹת אֱלֹ֘הֵ֤י יִשְׂרָאֵ֗ל</l>
                                <l level="2">הָקִ֗יצָה לִפְקֹ֥ד כׇּֽל־הַגּוֹיִ֑ם</l>
                                <l level="3">אַל־תָּחֹ֨ן כׇּל־בֹּ֖גְדֵי אָ֣וֶן סֶֽלָה׃<verse eID="Ps.59.6"/></l>
                                <l level="1"><verse osisID="Ps.59.7" sID="Ps.59.7" n="ז"/>יָשׁ֣וּבוּ לָ֭עֶרֶב יֶהֱמ֥וּ כַכָּ֗לֶב</l>
                                <l level="2">וִיס֥וֹבְבוּ עִֽיר׃<verse eID="Ps.59.7"/></l>
                                <l level="1"><verse osisID="Ps.59.8" sID="Ps.59.8" n="ח"/>הִנֵּ֤ה ׀ יַבִּ֘יע֤וּן בְּפִיהֶ֗ם</l>
                                <l level="2">חֲ֭רָבוֹת בְּשִׂפְתֽוֹתֵיהֶ֑ם</l>
                                <l level="2">כִּי־מִ֥י שֹׁמֵֽעַ׃<verse eID="Ps.59.8"/></l>
                                <l level="1"><verse osisID="Ps.59.9" sID="Ps.59.9" n="ט"/>וְאַתָּ֣ה יְ֭הֹוָה תִּשְׂחַק־לָ֑מוֹ</l>
                                <l level="2">תִּ֝לְעַ֗ג לְכׇל־גּוֹיִֽם׃<verse eID="Ps.59.9"/></l>
                                <l level="1"><verse osisID="Ps.59.10" sID="Ps.59.10" n="י"/>עֻ֭זּוֹ אֵלֶ֣יךָ אֶשְׁמֹ֑רָה</l>
                                <l level="2">כִּֽי־אֱ֝לֹהִ֗ים מִשְׂגַּבִּֽי׃<verse eID="Ps.59.10"/></l>
                                <l level="1"><verse osisID="Ps.59.11" sID="Ps.59.11" n="יא"/>אֱלֹהֵ֣י <seg type="x-ketiv">חסדו</seg> חַסְדִּ֣י יְקַדְּמֵ֑נִי</l>
                                <l level="2">אֱ֝לֹהִ֗ים יַרְאֵ֥נִי בְשֹׁרְרָֽי׃<verse eID="Ps.59.11"/></l>
                                <l level="1"><verse osisID="Ps.59.12" sID="Ps.59.12" n="יב"/>אַל־תַּהַרְגֵ֤ם ׀ פֶּֽן־יִשְׁכְּח֬וּ עַמִּ֗י</l>
                                <l level="2">הֲנִיעֵ֣מוֹ בְ֭חֵילְךָ וְהוֹרִידֵ֑מוֹ</l>
                                <l level="2">מָגִנֵּ֣נוּ אֲדֹנָֽי׃<verse eID="Ps.59.12"/></l>
                                <l level="1"><verse osisID="Ps.59.13" sID="Ps.59.13" n="יג"/>חַטַּאת־פִּ֗ימוֹ דְּֽבַר־שְׂפָ֫תֵ֥ימוֹ</l>
                                <l level="2">וְיִלָּכְד֥וּ בִגְאוֹנָ֑ם</l>
                                <l level="2">וּמֵאָלָ֖ה וּמִכַּ֣חַשׁ יְסַפֵּֽרוּ׃<verse eID="Ps.59.13"/></l>
                                <l level="1"><verse osisID="Ps.59.14" sID="Ps.59.14" n="יד"/>כַּלֵּ֥ה בְחֵמָה֮ כַּלֵּ֢ה וְֽאֵ֫ינֵ֥מוֹ</l>
                                <l level="2">וְֽיֵדְע֗וּ כִּֽי־אֱ֭לֹהִים מֹשֵׁ֣ל בְּֽיַעֲקֹ֑ב</l>
                                <l level="3">לְאַפְסֵ֖י הָאָ֣רֶץ סֶֽלָה׃<verse eID="Ps.59.14"/></l>
                                <l level="1"><verse osisID="Ps.59.15" sID="Ps.59.15" n="טו"/>וְיָשֻׁ֣בוּ לָ֭עֶרֶב יֶהֱמ֥וּ כַכָּ֗לֶב</l>
                                <l level="2">וִיס֥וֹבְבוּ עִֽיר׃<verse eID="Ps.59.15"/></l>
                                <l level="1"><verse osisID="Ps.59.16" sID="Ps.59.16" n="טז"/>הֵ֭מָּה <seg type="x-ketiv">ינועון</seg> יְנִיע֣וּן לֶאֱכֹ֑ל</l>
                                <l level="2">אִם־לֹ֥א יִ֝שְׂבְּע֗וּ וַיָּלִֽינוּ׃<verse eID="Ps.59.16"/></l>
                                <l level="1"><verse osisID="Ps.59.17" sID="Ps.59.17" n="יז"/>וַאֲנִ֤י ׀ אָשִׁ֣יר עֻזֶּךָ֮</l>
                                <l level="2">וַאֲרַנֵּ֥ן לַבֹּ֗קֶר חַ֫סְדֶּ֥ךָ</l>
                                <l level="1">כִּֽי־הָיִ֣יתָ מִשְׂגָּ֣ב לִ֑י</l>
                                <l level="2">וּ֝מָנ֗וֹס בְּי֣וֹם צַר־לִֽי׃<verse eID="Ps.59.17"/></l>
                                <l level="1"><verse osisID="Ps.59.18" sID="Ps.59.18" n="יח"/>עֻ֭זִּי אֵלֶ֣יךָ אֲזַמֵּ֑רָה</l>
                                <l level="2">כִּֽי־אֱלֹהִ֥ים מִ֝שְׂגַּבִּ֗י אֱלֹהֵ֥י חַסְדִּֽי׃<verse eID="Ps.59.18"/></l>
                            </lg>
                        </p>
                        <chapter eID="Ps.59"/>
                        <chapter osisID="Ps.60" sID="Ps.60" n="ס"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.60.1" sID="Ps.60.1" n="א"/>לַ֭מְנַצֵּחַ עַל־שׁוּשַׁ֣ן עֵד֑וּת</l>
                                <l level="2">מִכְתָּ֖ם לְדָוִ֣ד לְלַמֵּֽד׃<verse eID="Ps.60.1"/></l>
                                <l level="1"><verse osisID="Ps.60.2" sID="Ps.60.2" n="ב"/>בְּהַצּוֹת֨וֹ ׀ אֶ֥ת אֲרַ֣ם נַהֲרַיִם֮</l>
                                <l level="2">וְאֶת־אֲרַ֢ם צ֫וֹבָ֥ה</l>
                                <l level="1">וַיָּ֤שָׁב יוֹאָ֗ב</l>
                                <l level="2">וַיַּ֣ךְ אֶת־אֱד֣וֹם בְּגֵיא־מֶ֑לַח</l>
                                <l level="3">שְׁנֵ֖ים עָשָׂ֣ר אָֽלֶף׃<verse eID="Ps.60.2"/></l>
                                <l level="1"><verse osisID="Ps.60.3" sID="Ps.60.3" n="ג"/>אֱ֭לֹהִים זְנַחְתָּ֣נוּ פְרַצְתָּ֑נוּ</l>
                                <l level="2">אָ֝נַ֗פְתָּ תְּשׁ֣וֹבֵֽב לָֽנוּ׃<verse eID="Ps.60.3"/></l>
                                <l level="1"><verse osisID="Ps.60.4" sID="Ps.60.4" n="ד"/>הִרְעַ֣שְׁתָּה אֶ֣רֶץ פְּצַמְתָּ֑הּ</l>
                                <l level="2">רְפָ֖ה שְׁבָרֶ֣יהָ כִי־מָֽטָה׃<verse eID="Ps.60.4"/></l>
                                <l level="1"><verse osisID="Ps.60.5" sID="Ps.60.5" n="ה"/>הִרְאִ֣יתָ עַמְּךָ֣ קָשָׁ֑ה</l>
                                <l level="2">הִ֝שְׁקִיתָ֗נוּ יַ֣יִן תַּרְעֵלָֽה׃<verse eID="Ps.60.5"/></l>
                                <l level="1"><verse osisID="Ps.60.6" sID="Ps.60.6" n="ו"/>נָ֘תַ֤תָּה לִּירֵאֶ֣יךָ נֵּ֭ס לְהִתְנוֹסֵ֑ס</l>
                                <l level="2">מִ֝פְּנֵ֗י קֹ֣שֶׁט סֶֽלָה׃<verse eID="Ps.60.6"/></l>
                                <l level="1"><verse osisID="Ps.60.7" sID="Ps.60.7" n="ז"/>לְ֭מַעַן יֵחָלְצ֣וּן יְדִידֶ֑יךָ</l>
                                <l level="2">הוֹשִׁ֖יעָה יְמִינְךָ֣ <seg type="x-ketiv">ועננו</seg> וַעֲנֵֽנִי׃<verse eID="Ps.60.7"/></l>
                                <l level="1"><verse osisID="Ps.60.8" sID="Ps.60.8" n="ח"/>אֱלֹהִ֤ים ׀ דִּבֶּ֥ר בְּקׇדְשׁ֗וֹ אֶ֫עְלֹ֥זָה</l>
                                <l level="2">אֲחַלְּקָ֥ה שְׁכֶ֑ם</l>
                                <l level="2">וְעֵ֖מֶק סֻכּ֣וֹת אֲמַדֵּֽד׃<verse eID="Ps.60.8"/></l>
                                <l level="1"><verse osisID="Ps.60.9" sID="Ps.60.9" n="ט"/>לִ֤י גִלְעָ֨ד ׀ וְלִ֬י מְנַשֶּׁ֗ה</l>
                                <l level="2">וְ֭אֶפְרַיִם מָע֣וֹז רֹאשִׁ֑י</l>
                                <l level="2">יְ֝הוּדָ֗ה מְחֹֽקְקִֽי׃<verse eID="Ps.60.9"/></l>
                                <l level="1"><verse osisID="Ps.60.10" sID="Ps.60.10" n="י"/>מוֹאָ֤ב ׀ סִ֬יר רַחְצִ֗י</l>
                                <l level="2">עַל־אֱ֭דוֹם אַשְׁלִ֣יךְ נַעֲלִ֑י</l>
                                <l level="3">עָ֝לַ֗י פְּלֶ֣שֶׁת הִתְרוֹעָֽעִי׃<verse eID="Ps.60.10"/></l>
                                <l level="1"><verse osisID="Ps.60.11" sID="Ps.60.11" n="יא"/>מִ֣י יֹ֭בִלֵנִי עִ֣יר מָצ֑וֹר</l>
                                <l level="2">מִ֖י נָחַ֣נִי עַד־אֱדֽוֹם׃<verse eID="Ps.60.11"/></l>
                                <l level="1"><verse osisID="Ps.60.12" sID="Ps.60.12" n="יב"/>הֲלֹֽא־אַתָּ֣ה אֱלֹהִ֣ים זְנַחְתָּ֑נוּ</l>
                                <l level="2">וְֽלֹא־תֵצֵ֥א אֱ֝לֹהִ֗ים בְּצִבְאוֹתֵֽינוּ׃<verse eID="Ps.60.12"/></l>
                                <l level="1"><verse osisID="Ps.60.13" sID="Ps.60.13" n="יג"/>הָֽבָה־לָּ֣נוּ עֶזְרָ֣ת מִצָּ֑ר</l>
                                <l level="2">וְ֝שָׁ֗וְא תְּשׁוּעַ֥ת אָדָֽם׃<verse eID="Ps.60.13"/></l>
                                <l level="1"><verse osisID="Ps.60.14" sID="Ps.60.14" n="יד"/>בֵּאלֹהִ֥ים נַֽעֲשֶׂה־חָ֑יִל</l>
                                <l level="2">וְ֝ה֗וּא יָב֥וּס צָרֵֽינוּ׃<verse eID="Ps.60.14"/></l>
                            </lg>
                        </p>
                        <chapter eID="Ps.60"/>
                        <chapter osisID="Ps.61" sID="Ps.61" n="סא"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.61.1" sID="Ps.61.1" n="א"/>לַמְנַצֵּ֬חַ <seg type="x-paseq">׀</seg> עַֽל־נְגִינַ֬ת לְדָוִֽד׃<verse eID="Ps.61.1"/></l>
                                <l level="1"><verse osisID="Ps.61.2" sID="Ps.61.2" n="ב"/>שִׁמְעָ֣ה אֱ֭לֹהִים רִנָּתִ֑י</l>
                                <l level="2">הַ֝קְשִׁ֗יבָה תְּפִלָּתִֽי׃<verse eID="Ps.61.2"/></l>
                                <l level="1"><verse osisID="Ps.61.3" sID="Ps.61.3" n="ג"/>מִקְצֵ֤ה הָאָ֨רֶץ ׀ אֵלֶ֣יךָ אֶ֭קְרָא</l>
                                <l level="2">בַּעֲטֹ֣ף לִבִּ֑י</l>
                                <l level="2">בְּצוּר־יָר֖וּם מִמֶּ֣נִּי תַנְחֵֽנִי׃<verse eID="Ps.61.3"/></l>
                                <l level="1"><verse osisID="Ps.61.4" sID="Ps.61.4" n="ד"/>כִּֽי־הָיִ֣יתָ מַחְסֶ֣ה לִ֑י</l>
                                <l level="2">מִגְדַּל־עֹ֝֗ז מִפְּנֵ֥י אוֹיֵֽב׃<verse eID="Ps.61.4"/></l>
                                <l level="1"><verse osisID="Ps.61.5" sID="Ps.61.5" n="ה"/>אָג֣וּרָה בְ֭אׇהׇלְךָ עוֹלָמִ֑ים</l>
                                <l level="2">אֶ֥חֱסֶ֨ה בְסֵ֖תֶר כְּנָפֶ֣יךָ סֶּֽלָה׃<verse eID="Ps.61.5"/></l>
                                <l level="1"><verse osisID="Ps.61.6" sID="Ps.61.6" n="ו"/>כִּֽי־אַתָּ֣ה אֱ֭לֹהִים שָׁמַ֣עְתָּ לִנְדָרָ֑י</l>
                                <l level="2">נָתַ֥תָּ יְ֝רֻשַּׁ֗ת יִרְאֵ֥י שְׁמֶֽךָ׃<verse eID="Ps.61.6"/></l>
                                <l level="1"><verse osisID="Ps.61.7" sID="Ps.61.7" n="ז"/>יָמִ֣ים עַל־יְמֵי־מֶ֣לֶךְ תּוֹסִ֑יף</l>
                                <l level="2">שְׁ֝נוֹתָ֗יו כְּמוֹ־דֹ֥ר וָדֹֽר׃<verse eID="Ps.61.7"/></l>
                                <l level="1"><verse osisID="Ps.61.8" sID="Ps.61.8" n="ח"/>יֵשֵׁ֣ב ע֭וֹלָם לִפְנֵ֣י אֱלֹהִ֑ים</l>
                                <l level="2">חֶ֥סֶד וֶ֝אֱמֶ֗ת מַ֣ן יִנְצְרֻֽהוּ׃<verse eID="Ps.61.8"/></l>
                                <l level="1"><verse osisID="Ps.61.9" sID="Ps.61.9" n="ט"/>כֵּ֤ן אֲזַמְּרָ֣ה שִׁמְךָ֣ לָעַ֑ד</l>
                                <l level="2">לְֽשַׁלְּמִ֥י נְדָרַ֗י י֣וֹם <seg type="x-paseq">׀</seg> יֽוֹם׃<verse eID="Ps.61.9"/></l>
                            </lg>
                        </p>
                        <chapter eID="Ps.61"/>
                        <chapter osisID="Ps.62" sID="Ps.62" n="סב"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.62.1" sID="Ps.62.1" n="א"/>לַמְנַצֵּ֥חַ עַֽל־יְדוּת֗וּן</l>
                                <l level="2">מִזְמ֥וֹר לְדָוִֽד׃<verse eID="Ps.62.1"/></l>
                                <l level="1"><verse osisID="Ps.62.2" sID="Ps.62.2" n="ב"/>אַ֣ךְ אֶל־אֱ֭לֹהִים דּֽוּמִיָּ֣ה נַפְשִׁ֑י</l>
                                <l level="2">מִ֝מֶּ֗נּוּ יְשׁוּעָתִֽי׃<verse eID="Ps.62.2"/></l>
                                <l level="1"><verse osisID="Ps.62.3" sID="Ps.62.3" n="ג"/>אַךְ־ה֣וּא צ֭וּרִי וִישׁוּעָתִ֑י</l>
                                <l level="2">מִ֝שְׂגַּבִּ֗י לֹא־אֶמּ֥וֹט רַבָּֽה׃<verse eID="Ps.62.3"/></l>
                                <l level="1"><verse osisID="Ps.62.4" sID="Ps.62.4" n="ד"/>עַד־אָ֤נָה ׀ תְּה֥וֹתְת֣וּ עַל־אִישׁ֮</l>
                                <l level="2">תְּרָצְּח֢וּ כֻ֫לְּכֶ֥ם</l>
                                <l level="3">כְּקִ֥יר נָט֑וּי</l>
                                <l level="3">גָּ֝דֵ֗ר הַדְּחוּיָֽה׃<verse eID="Ps.62.4"/></l>
                                <l level="1"><verse osisID="Ps.62.5" sID="Ps.62.5" n="ה"/>אַ֤ךְ מִשְּׂאֵת֨וֹ ׀ יָ֥עֲצ֣וּ לְהַדִּיחַ֮ יִרְצ֢וּ כָ֫זָ֥ב</l>
                                <l level="2">בְּפִ֥יו יְבָרֵ֑כוּ</l>
                                <l level="2">וּ֝בְקִרְבָּ֗ם יְקַֽלְלוּ־סֶֽלָה׃<verse eID="Ps.62.5"/></l>
                                <l level="1"><verse osisID="Ps.62.6" sID="Ps.62.6" n="ו"/>אַ֣ךְ לֵ֭אלֹהִים דּ֣וֹמִּי נַפְשִׁ֑י</l>
                                <l level="2">כִּֽי־מִ֝מֶּ֗נּוּ תִּקְוָתִֽי׃<verse eID="Ps.62.6"/></l>
                                <l level="1"><verse osisID="Ps.62.7" sID="Ps.62.7" n="ז"/>אַךְ־ה֣וּא צ֭וּרִי וִישׁוּעָתִ֑י</l>
                                <l level="2">מִ֝שְׂגַּבִּ֗י לֹ֣א אֶמּֽוֹט׃<verse eID="Ps.62.7"/></l>
                                <l level="1"><verse osisID="Ps.62.8" sID="Ps.62.8" n="ח"/>עַל־אֱ֭לֹהִים יִשְׁעִ֣י וּכְבוֹדִ֑י</l>
                                <l level="2">צוּר־עֻזִּ֥י מַ֝חְסִ֗י בֵּאלֹהִֽים׃<verse eID="Ps.62.8"/></l>
                                <l level="1"><verse osisID="Ps.62.9" sID="Ps.62.9" n="ט"/>בִּטְח֘וּ ב֤וֹ בְכׇל־עֵ֨ת ׀ עָ֗ם</l>
                                <l level="2">שִׁפְכֽוּ־לְפָנָ֥יו לְבַבְכֶ֑ם</l>
                                <l level="3">אֱלֹהִ֖ים מַֽחֲסֶה־לָּ֣נוּ סֶֽלָה׃<verse eID="Ps.62.9"/></l>
                                <l level="1"><verse osisID="Ps.62.10" sID="Ps.62.10" n="י"/>אַ֤ךְ ׀ הֶ֥בֶל בְּנֵֽי־אָדָם֮</l>
                                <l level="2">כָּזָ֢ב בְּנֵ֫י אִ֥ישׁ</l>
                                <l level="3">בְּמֹאזְנַ֥יִם לַעֲל֑וֹת</l>
                                <l level="3">הֵ֝֗מָּה מֵהֶ֥בֶל יָֽחַד׃<verse eID="Ps.62.10"/></l>
                                <l level="1"><verse osisID="Ps.62.11" sID="Ps.62.11" n="יא"/>אַל־תִּבְטְח֣וּ בְעֹשֶׁק֮</l>
                                <l level="2">וּבְגָזֵ֢ל אַל־תֶּ֫הְבָּ֥לוּ</l>
                                <l level="3">חַ֤יִל ׀ כִּֽי־יָנ֑וּב</l>
                                <l level="3">אַל־תָּשִׁ֥יתוּ לֵֽב׃<verse eID="Ps.62.11"/></l>
                                <l level="1"><verse osisID="Ps.62.12" sID="Ps.62.12" n="יב"/>אַחַ֤ת ׀ דִּבֶּ֬ר אֱלֹהִ֗ים</l>
                                <l level="2">שְׁתַּֽיִם־ז֥וּ שָׁמָ֑עְתִּי</l>
                                <l level="3">כִּ֥י עֹ֝֗ז לֵֽאלֹהִֽים׃<verse eID="Ps.62.12"/></l>
                                <l level="1"><verse osisID="Ps.62.13" sID="Ps.62.13" n="יג"/>וּלְךָֽ־אֲדֹנָ֥י חָ֑סֶד</l>
                                <l level="2">כִּֽי־אַתָּ֨ה תְשַׁלֵּ֖ם לְאִ֣ישׁ כְּֽמַעֲשֵֽׂהוּ׃<verse eID="Ps.62.13"/></l>
                            </lg>
                        </p>
                        <chapter eID="Ps.62"/>
                        <chapter osisID="Ps.63" sID="Ps.63" n="סג"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.63.1" sID="Ps.63.1" n="א"/>מִזְמ֥וֹר לְדָוִ֑ד</l>
                                <l level="2">בִּ֝הְיוֹת֗וֹ בְּמִדְבַּ֥ר יְהוּדָֽה׃<verse eID="Ps.63.1"/></l>
                                <l level="1"><verse osisID="Ps.63.2" sID="Ps.63.2" n="ב"/>אֱלֹהִ֤ים ׀ אֵלִ֥י אַתָּ֗ה אֲֽשַׁ֫חֲרֶ֥ךָּ</l>
                                <l level="2">צָמְאָ֬ה לְךָ֨ ׀ נַפְשִׁ֗י כָּמַ֣הּ לְךָ֣ בְשָׂרִ֑י</l>
                                <l level="3">בְּאֶֽרֶץ־צִיָּ֖ה וְעָיֵ֣ף בְּלִי־מָֽיִם׃<verse eID="Ps.63.2"/></l>
                                <l level="1"><verse osisID="Ps.63.3" sID="Ps.63.3" n="ג"/>כֵּ֭ן בַּקֹּ֣דֶשׁ חֲזִיתִ֑ךָ</l>
                                <l level="2">לִרְא֥וֹת עֻ֝זְּךָ֗ וּכְבוֹדֶֽךָ׃<verse eID="Ps.63.3"/></l>
                                <l level="1"><verse osisID="Ps.63.4" sID="Ps.63.4" n="ד"/>כִּי־ט֣וֹב חַ֭סְדְּךָ מֵחַיִּ֗ים</l>
                                <l level="2">שְׂפָתַ֥י יְשַׁבְּחֽוּנְךָ׃<verse eID="Ps.63.4"/></l>
                                <l level="1"><verse osisID="Ps.63.5" sID="Ps.63.5" n="ה"/>כֵּ֣ן אֲבָרֶכְךָ֣ בְחַיָּ֑י</l>
                                <l level="2">בְּ֝שִׁמְךָ֗ אֶשָּׂ֥א כַפָּֽי׃<verse eID="Ps.63.5"/></l>
                                <l level="1"><verse osisID="Ps.63.6" sID="Ps.63.6" n="ו"/>כְּמ֤וֹ חֵ֣לֶב וָ֭דֶשֶׁן תִּשְׂבַּ֣ע נַפְשִׁ֑י</l>
                                <l level="2">וְשִׂפְתֵ֥י רְ֝נָנ֗וֹת יְהַלֶּל־פִּֽי׃<verse eID="Ps.63.6"/></l>
                                <l level="1"><verse osisID="Ps.63.7" sID="Ps.63.7" n="ז"/>אִם־זְכַרְתִּ֥יךָ עַל־יְצוּעָ֑י</l>
                                <l level="2">בְּ֝אַשְׁמֻר֗וֹת אֶהְגֶּה־בָּֽךְ׃<verse eID="Ps.63.7"/></l>
                                <l level="1"><verse osisID="Ps.63.8" sID="Ps.63.8" n="ח"/>כִּֽי־הָיִ֣יתָ עֶזְרָ֣תָה לִּ֑י</l>
                                <l level="2">וּבְצֵ֖ל כְּנָפֶ֣יךָ אֲרַנֵּֽן׃<verse eID="Ps.63.8"/></l>
                                <l level="1"><verse osisID="Ps.63.9" sID="Ps.63.9" n="ט"/>דָּבְקָ֣ה נַפְשִׁ֣י אַחֲרֶ֑יךָ</l>
                                <l level="2">בִּ֝֗י תָּמְכָ֥ה יְמִינֶֽךָ׃<verse eID="Ps.63.9"/></l>
                                <l level="1"><verse osisID="Ps.63.10" sID="Ps.63.10" n="י"/>וְהֵ֗מָּה לְ֭שׁוֹאָה יְבַקְשׁ֣וּ נַפְשִׁ֑י</l>
                                <l level="2">יָ֝בֹ֗אוּ בְּֽתַחְתִּיּ֥וֹת הָאָֽרֶץ׃<verse eID="Ps.63.10"/></l>
                                <l level="1"><verse osisID="Ps.63.11" sID="Ps.63.11" n="יא"/>יַגִּירֻ֥הוּ עַל־יְדֵי־חָ֑רֶב</l>
                                <l level="2">מְנָ֖ת שֻׁעָלִ֣ים יִהְיֽוּ׃<verse eID="Ps.63.11"/></l>
                                <l level="1"><verse osisID="Ps.63.12" sID="Ps.63.12" n="יב"/>וְהַמֶּלֶךְ֮ יִשְׂמַ֢ח בֵּאלֹ֫הִ֥ים</l>
                                <l level="2">יִ֭תְהַלֵּל כׇּל־הַנִּשְׁבָּ֣ע בּ֑וֹ</l>
                                <l level="3">כִּ֥י יִ֝סָּכֵ֗ר פִּ֣י דוֹבְרֵי־שָֽׁקֶר׃<verse eID="Ps.63.12"/></l>
                            </lg>
                        </p>
                        <chapter eID="Ps.63"/>
                        <chapter osisID="Ps.64" sID="Ps.64" n="סד"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.64.1" sID="Ps.64.1" n="א"/>לַמְנַצֵּ֗חַ מִזְמ֥וֹר לְדָוִֽד׃<verse eID="Ps.64.1"/></l>
                                <l level="1"><verse osisID="Ps.64.2" sID="Ps.64.2" n="ב"/>שְׁמַע־אֱלֹהִ֣ים קוֹלִ֣י בְשִׂיחִ֑י</l>
                                <l level="2">מִפַּ֥חַד א֝וֹיֵ֗ב תִּצֹּ֥ר חַיָּֽי׃<verse eID="Ps.64.2"/></l>
                                <l level="1"><verse osisID="Ps.64.3" sID="Ps.64.3" n="ג"/>תַּ֭סְתִּירֵנִי מִסּ֣וֹד מְרֵעִ֑ים</l>
                                <l level="2">מֵ֝רִגְשַׁ֗ת פֹּ֣עֲלֵי אָֽוֶן׃<verse eID="Ps.64.3"/></l>
                                <l level="1"><verse osisID="Ps.64.4" sID="Ps.64.4" n="ד"/>אֲשֶׁ֤ר שָׁנְנ֣וּ כַחֶ֣רֶב לְשׁוֹנָ֑ם</l>
                                <l level="2">דָּֽרְכ֥וּ חִ֝צָּ֗ם דָּבָ֥ר מָֽר׃<verse eID="Ps.64.4"/></l>
                                <l level="1"><verse osisID="Ps.64.5" sID="Ps.64.5" n="ה"/>לִירֹ֣ת בַּמִּסְתָּרִ֣ים תָּ֑ם</l>
                                <l level="2">פִּתְאֹ֥ם יֹ֝רֻ֗הוּ וְלֹ֣א יִירָֽאוּ׃<verse eID="Ps.64.5"/></l>
                                <l level="1"><verse osisID="Ps.64.6" sID="Ps.64.6" n="ו"/>יְחַזְּקוּ־לָ֨מוֹ ׀ דָּ֘בָ֤ר רָ֗ע</l>
                                <l level="2">יְֽ֭סַפְּרוּ לִטְמ֣וֹן מוֹקְשִׁ֑ים</l>
                                <l level="3">אָ֝מְר֗וּ מִ֣י יִרְאֶה־לָּֽמוֹ׃<verse eID="Ps.64.6"/></l>
                                <l level="1"><verse osisID="Ps.64.7" sID="Ps.64.7" n="ז"/>יַ֥חְפְּֽשׂוּ עוֹלֹ֗ת</l>
                                <l level="2">תַּ֭מְנוּ חֵ֣פֶשׂ מְחֻפָּ֑שׂ</l>
                                <l level="3">וְקֶ֥רֶב אִ֝֗ישׁ וְלֵ֣ב עָמֹֽק׃<verse eID="Ps.64.7"/></l>
                                <l level="1"><verse osisID="Ps.64.8" sID="Ps.64.8" n="ח"/>וַיֹּרֵ֗ם אֱלֹ֫הִ֥ים</l>
                                <l level="2">חֵ֥ץ פִּתְא֑וֹם</l>
                                <l level="3">הָ֝י֗וּ מַכּוֹתָֽם׃<verse eID="Ps.64.8"/></l>
                                <l level="1"><verse osisID="Ps.64.9" sID="Ps.64.9" n="ט"/>וַיַּכְשִׁיל֣וּהוּ עָלֵ֣ימוֹ לְשׁוֹנָ֑ם</l>
                                <l level="2">יִ֝תְנֹדְד֗וּ כׇּל־רֹ֥אֵה בָֽם׃<verse eID="Ps.64.9"/></l>
                                <l level="1"><verse osisID="Ps.64.10" sID="Ps.64.10" n="י"/>וַיִּֽירְא֗וּ כׇּל־אָ֫דָ֥ם</l>
                                <l level="2">וַ֭יַּגִּידוּ פֹּ֥עַל אֱלֹהִ֗ים</l>
                                <l level="3">וּֽמַעֲשֵׂ֥הוּ הִשְׂכִּֽילוּ׃<verse eID="Ps.64.10"/></l>
                                <l level="1"><verse osisID="Ps.64.11" sID="Ps.64.11" n="יא"/>יִשְׂמַ֬ח צַדִּ֣יק בַּ֭יהֹוָה וְחָ֣סָה ב֑וֹ</l>
                                <l level="2">וְ֝יִתְהַלְל֗וּ כׇּל־יִשְׁרֵי־לֵֽב׃<verse eID="Ps.64.11"/></l>
                            </lg>
                        </p>
                        <chapter eID="Ps.64"/>
                        <chapter osisID="Ps.65" sID="Ps.65" n="סה"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.65.1" sID="Ps.65.1" n="א"/>לַמְנַצֵּ֥חַ מִזְמ֗וֹר לְדָוִ֥ד שִֽׁיר׃<verse eID="Ps.65.1"/></l>
                                <l level="1"><verse osisID="Ps.65.2" sID="Ps.65.2" n="ב"/>לְךָ֤ דֻֽמִיָּ֬ה תְהִלָּ֓ה אֱלֹ֘הִ֥ים בְּצִיּ֑וֹן</l>
                                <l level="2">וּ֝לְךָ֗ יְשֻׁלַּם־נֶֽדֶר׃<verse eID="Ps.65.2"/></l>
                                <l level="1"><verse osisID="Ps.65.3" sID="Ps.65.3" n="ג"/>שֹׁמֵ֥עַ תְּפִלָּ֑ה</l>
                                <l level="2">עָ֝דֶ֗יךָ כׇּל־בָּשָׂ֥ר יָבֹֽאוּ׃<verse eID="Ps.65.3"/></l>
                                <l level="1"><verse osisID="Ps.65.4" sID="Ps.65.4" n="ד"/>דִּבְרֵ֣י עֲ֭וֺנֹת גָּ֣בְרוּ מֶ֑נִּי</l>
                                <l level="2">פְּ֝שָׁעֵ֗ינוּ אַתָּ֥ה תְכַפְּרֵֽם׃<verse eID="Ps.65.4"/></l>
                                <l level="1"><verse osisID="Ps.65.5" sID="Ps.65.5" n="ה"/>אַשְׁרֵ֤י ׀ תִּ֥בְחַ֣ר וּתְקָרֵב֮ יִשְׁכֹּ֢ן חֲצֵ֫רֶ֥יךָ</l>
                                <l level="2">נִ֭שְׂבְּעָה בְּט֣וּב בֵּיתֶ֑ךָ</l>
                                <l level="2">קְ֝דֹ֗שׁ הֵיכָלֶֽךָ׃<verse eID="Ps.65.5"/></l>
                                <l level="1"><verse osisID="Ps.65.6" sID="Ps.65.6" n="ו"/>נ֤וֹרָא֨וֹת ׀ בְּצֶ֣דֶק תַּ֭עֲנֵנוּ אֱלֹהֵ֣י יִשְׁעֵ֑נוּ</l>
                                <l level="2">מִבְטָ֥ח כׇּל־קַצְוֵי־אֶ֝֗רֶץ וְיָ֣ם רְחֹקִֽים׃<verse eID="Ps.65.6"/></l>
                                <l level="1"><verse osisID="Ps.65.7" sID="Ps.65.7" n="ז"/>מֵכִ֣ין הָרִ֣ים בְּכֹח֑וֹ</l>
                                <l level="2">נֶ֝אְזָ֗ר בִּגְבוּרָֽה׃<verse eID="Ps.65.7"/></l>
                                <l level="1"><verse osisID="Ps.65.8" sID="Ps.65.8" n="ח"/>מַשְׁבִּ֤יחַ ׀ שְׁא֣וֹן יַ֭מִּים</l>
                                <l level="2">שְׁא֥וֹן גַּלֵּיהֶ֗ם</l>
                                <l level="2">וַהֲמ֥וֹן לְאֻמִּֽים׃<verse eID="Ps.65.8"/></l>
                                <l level="1"><verse osisID="Ps.65.9" sID="Ps.65.9" n="ט"/>וַיִּ֤ירְא֨וּ ׀ יֹשְׁבֵ֣י קְ֭צָוֺת מֵאוֹתֹתֶ֑יךָ</l>
                                <l level="2">מ֤וֹצָֽאֵי בֹ֖קֶר וָעֶ֣רֶב תַּרְנִֽין׃<verse eID="Ps.65.9"/></l>
                                <l level="1"><verse osisID="Ps.65.10" sID="Ps.65.10" n="י"/>פָּ֤קַֽדְתָּ הָאָ֨רֶץ וַתְּשֹׁ֪קְקֶ֡הָ רַבַּ֬ת תַּעְשְׁרֶ֗נָּה</l>
                                <l level="2">פֶּ֣לֶג אֱ֭לֹהִים מָ֣לֵא מָ֑יִם</l>
                                <l level="3">תָּכִ֥ין דְּ֝גָנָ֗ם כִּי־כֵ֥ן תְּכִינֶֽהָ׃<verse eID="Ps.65.10"/></l>
                                <l level="1"><verse osisID="Ps.65.11" sID="Ps.65.11" n="יא"/>תְּלָמֶ֣יהָ רַ֭וֵּה נַחֵ֣ת גְּדוּדֶ֑הָ</l>
                                <l level="2">בִּרְבִיבִ֥ים תְּ֝מֹגְגֶ֗נָּה צִמְחָ֥הּ תְּבָרֵֽךְ׃<verse eID="Ps.65.11"/></l>
                                <l level="1"><verse osisID="Ps.65.12" sID="Ps.65.12" n="יב"/>עִ֭טַּרְתָּ שְׁנַ֣ת טוֹבָתֶ֑ךָ</l>
                                <l level="2">וּ֝מַעְגָּלֶ֗יךָ יִרְעֲפ֥וּן דָּֽשֶׁן׃<verse eID="Ps.65.12"/></l>
                                <l level="1"><verse osisID="Ps.65.13" sID="Ps.65.13" n="יג"/>יִ֭רְעֲפוּ נְא֣וֹת מִדְבָּ֑ר</l>
                                <l level="2">וְ֝גִ֗יל גְּבָע֥וֹת תַּחְגֹּֽרְנָה׃<verse eID="Ps.65.13"/></l>
                                <l level="1"><verse osisID="Ps.65.14" sID="Ps.65.14" n="יד"/>לָבְשׁ֬וּ כָרִ֨ים ׀ הַצֹּ֗אן</l>
                                <l level="2">וַעֲמָקִ֥ים יַֽעַטְפוּ־בָ֑ר</l>
                                <l level="3">יִ֝תְרוֹעֲע֗וּ אַף־יָשִֽׁירוּ׃<verse eID="Ps.65.14"/></l>
                            </lg>
                        </p>
                        <chapter eID="Ps.65"/>
                        <chapter osisID="Ps.66" sID="Ps.66" n="סו"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.66.1" sID="Ps.66.1" n="א"/>לַ֭מְנַצֵּחַ שִׁ֣יר מִזְמ֑וֹר</l>
                                <l level="2">הָרִ֥יעוּ לֵ֝אלֹהִ֗ים כׇּל־הָאָֽרֶץ׃<verse eID="Ps.66.1"/></l>
                                <l level="1"><verse osisID="Ps.66.2" sID="Ps.66.2" n="ב"/>זַמְּר֥וּ כְבֽוֹד־שְׁמ֑וֹ</l>
                                <l level="2">שִׂ֥ימוּ כָ֝ב֗וֹד תְּהִלָּתֽוֹ׃<verse eID="Ps.66.2"/></l>
                                <l level="1"><verse osisID="Ps.66.3" sID="Ps.66.3" n="ג"/>אִמְר֣וּ לֵ֭אלֹהִים מַה־נּוֹרָ֣א מַעֲשֶׂ֑יךָ</l>
                                <l level="2">בְּרֹ֥ב עֻ֝זְּךָ֗ יְֽכַחֲשׁ֖וּ לְךָ֣ אֹיְבֶֽיךָ׃<verse eID="Ps.66.3"/></l>
                                <l level="1"><verse osisID="Ps.66.4" sID="Ps.66.4" n="ד"/>כׇּל־הָאָ֤רֶץ ׀ יִשְׁתַּחֲו֣וּ לְ֭ךָ וִיזַמְּרוּ־לָ֑ךְ</l>
                                <l level="2">יְזַמְּר֖וּ שִׁמְךָ֣ סֶֽלָה׃<verse eID="Ps.66.4"/></l>
                                <l level="1"><verse osisID="Ps.66.5" sID="Ps.66.5" n="ה"/>לְכ֣וּ וּ֭רְאוּ מִפְעֲל֣וֹת אֱלֹהִ֑ים</l>
                                <l level="2">נוֹרָ֥א עֲ֝לִילָ֗ה עַל־בְּנֵ֥י אָדָֽם׃<verse eID="Ps.66.5"/></l>
                                <l level="1"><verse osisID="Ps.66.6" sID="Ps.66.6" n="ו"/>הָ֤פַךְ יָ֨ם ׀ לְֽיַבָּשָׁ֗ה</l>
                                <l level="2">בַּ֭נָּהָר יַעַבְר֣וּ בְרָ֑גֶל</l>
                                <l level="3">שָׁ֝֗ם נִשְׂמְחָה־בּֽוֹ׃<verse eID="Ps.66.6"/></l>
                                <l level="1"><verse osisID="Ps.66.7" sID="Ps.66.7" n="ז"/>מֹ֘שֵׁ֤ל בִּגְבוּרָת֨וֹ ׀ עוֹלָ֗ם</l>
                                <l level="2">עֵ֭ינָיו בַּגּוֹיִ֣ם תִּצְפֶּ֑ינָה</l>
                                <l level="3">הַסּוֹרְרִ֓ים ׀ אַל־יָר֖וּמוּ <seg type="x-ketiv">ירימו</seg> לָ֣מוֹ סֶֽלָה׃<verse eID="Ps.66.7"/></l>
                                <l level="1"><verse osisID="Ps.66.8" sID="Ps.66.8" n="ח"/>בָּרְכ֖וּ עַמִּ֥ים <seg type="x-paseq">׀</seg> אֱלֹהֵ֑ינוּ</l>
                                <l level="2">וְ֝הַשְׁמִ֗יעוּ ק֣וֹל תְּהִלָּתֽוֹ׃<verse eID="Ps.66.8"/></l>
                                <l level="1"><verse osisID="Ps.66.9" sID="Ps.66.9" n="ט"/>הַשָּׂ֣ם נַ֭פְשֵׁנוּ בַּחַיִּ֑ים</l>
                                <l level="2">וְלֹֽא־נָתַ֖ן לַמּ֣וֹט רַגְלֵֽנוּ׃<verse eID="Ps.66.9"/></l>
                                <l level="1"><verse osisID="Ps.66.10" sID="Ps.66.10" n="י"/>כִּֽי־בְחַנְתָּ֥נוּ אֱלֹהִ֑ים</l>
                                <l level="2">צְ֝רַפְתָּ֗נוּ כִּצְרׇף־כָּֽסֶף׃<verse eID="Ps.66.10"/></l>
                                <l level="1"><verse osisID="Ps.66.11" sID="Ps.66.11" n="יא"/>הֲבֵאתָ֥נוּ בַמְּצוּדָ֑ה</l>
                                <l level="2">שַׂ֖מְתָּ מוּעָקָ֣ה בְמׇתְנֵֽינוּ׃<verse eID="Ps.66.11"/></l>
                                <l level="1"><verse osisID="Ps.66.12" sID="Ps.66.12" n="יב"/>הִרְכַּ֥בְתָּ אֱנ֗וֹשׁ לְרֹ֫אשֵׁ֥נוּ</l>
                                <l level="2">בָּֽאנוּ־בָאֵ֥שׁ וּבַמַּ֑יִם</l>
                                <l level="2">וַ֝תּוֹצִיאֵ֗נוּ לָרְוָיָֽה׃<verse eID="Ps.66.12"/></l>
                                <l level="1"><verse osisID="Ps.66.13" sID="Ps.66.13" n="יג"/>אָב֣וֹא בֵיתְךָ֣ בְעוֹל֑וֹת</l>
                                <l level="2">אֲשַׁלֵּ֖ם לְךָ֣ נְדָרָֽי׃<verse eID="Ps.66.13"/></l>
                                <l level="1"><verse osisID="Ps.66.14" sID="Ps.66.14" n="יד"/>אֲשֶׁר־פָּצ֥וּ שְׂפָתָ֑י</l>
                                <l level="2">וְדִבֶּר־פִּ֝֗י בַּצַּר־לִֽי׃<verse eID="Ps.66.14"/></l>
                                <l level="1"><verse osisID="Ps.66.15" sID="Ps.66.15" n="טו"/>עֹ֘ל֤וֹת מֵיחִ֣ים אַֽעֲלֶה־לָּ֭ךְ</l>
                                <l level="2">עִם־קְטֹ֣רֶת אֵילִ֑ים</l>
                                <l level="3">אֶ֥עֱשֶֽׂה בָקָ֖ר עִם־עַתּוּדִ֣ים סֶֽלָה׃<verse eID="Ps.66.15"/></l>
                                <l level="1"><verse osisID="Ps.66.16" sID="Ps.66.16" n="טז"/>לְכוּ־שִׁמְע֣וּ וַ֭אֲסַפְּרָה כׇּל־יִרְאֵ֣י אֱלֹהִ֑ים</l>
                                <l level="2">אֲשֶׁ֖ר עָשָׂ֣ה לְנַפְשִֽׁי׃<verse eID="Ps.66.16"/></l>
                                <l level="1"><verse osisID="Ps.66.17" sID="Ps.66.17" n="יז"/>אֵלָ֥יו פִּֽי־קָרָ֑אתִי</l>
                                <l level="2">וְ֝רוֹמַ֗ם תַּ֣חַת לְשׁוֹנִֽי׃<verse eID="Ps.66.17"/></l>
                                <l level="1"><verse osisID="Ps.66.18" sID="Ps.66.18" n="יח"/>אָ֭וֶן אִם־רָאִ֣יתִי בְלִבִּ֑י</l>
                                <l level="2">לֹ֖א יִשְׁמַ֣ע <seg type="x-paseq">׀</seg> אֲדֹנָֽי׃<verse eID="Ps.66.18"/></l>
                                <l level="1"><verse osisID="Ps.66.19" sID="Ps.66.19" n="יט"/>אָ֭כֵן שָׁמַ֣ע אֱלֹהִ֑ים</l>
                                <l level="2">הִ֝קְשִׁ֗יב בְּק֣וֹל תְּפִלָּתִֽי׃<verse eID="Ps.66.19"/></l>
                                <l level="1"><verse osisID="Ps.66.20" sID="Ps.66.20" n="כ"/>בָּר֥וּךְ אֱלֹהִ֑ים</l>
                                <l level="2">אֲשֶׁ֥ר לֹֽא־הֵסִ֘יר תְּפִלָּתִ֥י וְ֝חַסְדּ֗וֹ מֵאִתִּֽי׃<verse eID="Ps.66.20"/></l>
                            </lg>
                        </p>
                        <chapter eID="Ps.66"/>
                        <chapter osisID="Ps.67" sID="Ps.67" n="סז"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.67.1" sID="Ps.67.1" n="א"/>לַמְנַצֵּ֥חַ בִּנְגִינֹ֗ת מִזְמ֥וֹר שִֽׁיר׃<verse eID="Ps.67.1"/></l>
                                <l level="1"><verse osisID="Ps.67.2" sID="Ps.67.2" n="ב"/>אֱֽלֹהִ֗ים יְחׇנֵּ֥נוּ וִיבָרְכֵ֑נוּ</l>
                                <l level="2">יָ֤אֵֽר פָּנָ֖יו אִתָּ֣נוּ סֶֽלָה׃<verse eID="Ps.67.2"/></l>
                                <l level="1"><verse osisID="Ps.67.3" sID="Ps.67.3" n="ג"/>לָדַ֣עַת בָּאָ֣רֶץ דַּרְכֶּ֑ךָ</l>
                                <l level="2">בְּכׇל־גּ֝וֹיִ֗ם יְשׁוּעָתֶֽךָ׃<verse eID="Ps.67.3"/></l>
                                <l level="1"><verse osisID="Ps.67.4" sID="Ps.67.4" n="ד"/>יוֹד֖וּךָ עַמִּ֥ים <seg type="x-paseq">׀</seg> אֱלֹהִ֑ים</l>
                                <l level="2">י֝וֹד֗וּךָ עַמִּ֥ים כֻּלָּֽם׃<verse eID="Ps.67.4"/></l>
                                <l level="1"><verse osisID="Ps.67.5" sID="Ps.67.5" n="ה"/>יִ֥שְׂמְח֥וּ וִירַנְּנ֗וּ לְאֻ֫מִּ֥ים</l>
                                <l level="2">כִּֽי־תִשְׁפֹּ֣ט עַמִּ֣ים מִישֹׁ֑ר</l>
                                <l level="3">וּלְאֻמִּ֓ים ׀ בָּאָ֖רֶץ תַּנְחֵ֣ם סֶֽלָה׃<verse eID="Ps.67.5"/></l>
                                <l level="1"><verse osisID="Ps.67.6" sID="Ps.67.6" n="ו"/>יוֹד֖וּךָ עַמִּ֥ים <seg type="x-paseq">׀</seg> אֱלֹהִ֑ים</l>
                                <l level="2">י֝וֹד֗וּךָ עַמִּ֥ים כֻּלָּֽם׃<verse eID="Ps.67.6"/></l>
                                <l level="1"><verse osisID="Ps.67.7" sID="Ps.67.7" n="ז"/>אֶ֭רֶץ נָתְנָ֣ה יְבוּלָ֑הּ</l>
                                <l level="2">יְ֝בָרְכֵ֗נוּ אֱלֹהִ֥ים אֱלֹהֵֽינוּ׃<verse eID="Ps.67.7"/></l>
                                <l level="1"><verse osisID="Ps.67.8" sID="Ps.67.8" n="ח"/>יְבָרְכֵ֥נוּ אֱלֹהִ֑ים</l>
                                <l level="2">וְיִֽירְא֥וּ א֝וֹת֗וֹ כׇּל־אַפְסֵי־אָֽרֶץ׃<verse eID="Ps.67.8"/></l>
                            </lg>
                        </p>
                        <chapter eID="Ps.67"/>
                        <chapter osisID="Ps.68" sID="Ps.68" n="סח"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.68.1" sID="Ps.68.1" n="א"/>לַמְנַצֵּ֥חַ לְדָוִ֗ד מִזְמ֥וֹר שִֽׁיר׃<verse eID="Ps.68.1"/></l>
                                <l level="1"><verse osisID="Ps.68.2" sID="Ps.68.2" n="ב"/>יָק֣וּם אֱ֭לֹהִים יָפ֣וּצוּ אוֹיְבָ֑יו</l>
                                <l level="2">וְיָנ֥וּסוּ מְ֝שַׂנְאָ֗יו מִפָּנָֽיו׃<verse eID="Ps.68.2"/></l>
                                <l level="1"><verse osisID="Ps.68.3" sID="Ps.68.3" n="ג"/>כְּהִנְדֹּ֥ף עָשָׁ֗ן תִּ֫נְדֹּ֥ף</l>
                                <l level="2">כְּהִמֵּ֣ס דּ֭וֹנַג מִפְּנֵי־אֵ֑שׁ</l>
                                <l level="3">יֹאבְד֥וּ רְ֝שָׁעִ֗ים מִפְּנֵ֥י אֱלֹהִֽים׃<verse eID="Ps.68.3"/></l>
                                <l level="1"><verse osisID="Ps.68.4" sID="Ps.68.4" n="ד"/>וְֽצַדִּיקִ֗ים יִשְׂמְח֣וּ יַ֭עַלְצוּ לִפְנֵ֥י אֱלֹהִ֗ים</l>
                                <l level="2">וְיָשִׂ֥ישׂוּ בְשִׂמְחָֽה׃<verse eID="Ps.68.4"/></l>
                                <l level="1"><verse osisID="Ps.68.5" sID="Ps.68.5" n="ה"/>שִׁ֤ירוּ ׀ לֵאלֹהִים֮ זַמְּר֢וּ שְׁ֫מ֥וֹ</l>
                                <l level="2">סֹ֡לּוּ לָרֹכֵ֣ב בָּ֭עֲרָבוֹת בְּיָ֥הּ שְׁמ֗וֹ</l>
                                <l level="2">וְעִלְז֥וּ לְפָנָֽיו׃<verse eID="Ps.68.5"/></l>
                                <l level="1"><verse osisID="Ps.68.6" sID="Ps.68.6" n="ו"/>אֲבִ֣י יְ֭תוֹמִים וְדַיַּ֣ן אַלְמָנ֑וֹת</l>
                                <l level="2">אֱ֝לֹהִ֗ים בִּמְע֥וֹן קׇדְשֽׁוֹ׃<verse eID="Ps.68.6"/></l>
                                <l level="1"><verse osisID="Ps.68.7" sID="Ps.68.7" n="ז"/>אֱלֹהִ֤ים ׀ מ֘וֹשִׁ֤יב יְחִידִ֨ים ׀ בַּ֗יְתָה</l>
                                <l level="2">מוֹצִ֣יא אֲ֭סִירִים בַּכּוֹשָׁר֑וֹת</l>
                                <l level="3">אַ֥ךְ ס֝וֹרְרִ֗ים שָׁכְנ֥וּ צְחִיחָֽה׃<verse eID="Ps.68.7"/></l>
                                <l level="1"><verse osisID="Ps.68.8" sID="Ps.68.8" n="ח"/>אֱֽלֹהִ֗ים בְּ֭צֵאתְךָ לִפְנֵ֣י עַמֶּ֑ךָ</l>
                                <l level="2">בְּצַעְדְּךָ֖ בִישִׁימ֣וֹן סֶֽלָה׃<verse eID="Ps.68.8"/></l>
                                <l level="1"><verse osisID="Ps.68.9" sID="Ps.68.9" n="ט"/>אֶ֤רֶץ רָעָ֨שָׁה ׀ אַף־שָׁמַ֣יִם נָטְפוּ֮</l>
                                <l level="2">מִפְּנֵ֢י אֱלֹ֫הִ֥ים</l>
                                <l level="2">זֶ֥ה סִינַ֑י</l>
                                <l level="3">מִפְּנֵ֥י אֱ֝לֹהִ֗ים אֱלֹהֵ֥י יִשְׂרָאֵֽל׃<verse eID="Ps.68.9"/></l>
                                <l level="1"><verse osisID="Ps.68.10" sID="Ps.68.10" n="י"/>גֶּ֣שֶׁם נְ֭דָבוֹת תָּנִ֣יף אֱלֹהִ֑ים</l>
                                <l level="2">נַחֲלָתְךָ֥ וְ֝נִלְאָ֗ה אַתָּ֥ה כוֹנַנְתָּֽהּ׃<verse eID="Ps.68.10"/></l>
                                <l level="1"><verse osisID="Ps.68.11" sID="Ps.68.11" n="יא"/>חַיָּתְךָ֥ יָשְׁבוּ־בָ֑הּ</l>
                                <l level="2">תָּ֤כִֽין בְּטוֹבָתְךָ֖ לֶֽעָנִ֣י אֱלֹהִֽים׃<verse eID="Ps.68.11"/></l>
                                <l level="1"><verse osisID="Ps.68.12" sID="Ps.68.12" n="יב"/>אֲדֹנָ֥י יִתֶּן־אֹ֑מֶר</l>
                                <l level="2">הַ֝מְבַשְּׂר֗וֹת צָבָ֥א רָֽב׃<verse eID="Ps.68.12"/></l>
                                <l level="1"><verse osisID="Ps.68.13" sID="Ps.68.13" n="יג"/>מַלְכֵ֣י צְ֭בָאוֹת יִדֹּד֣וּן יִדֹּד֑וּן</l>
                                <l level="2">וּנְוַת בַּ֝֗יִת תְּחַלֵּ֥ק שָׁלָֽל׃<verse eID="Ps.68.13"/></l>
                                <l level="1"><verse osisID="Ps.68.14" sID="Ps.68.14" n="יד"/>אִֽם־תִּשְׁכְּבוּן֮ בֵּ֤ין שְׁפַ֫תָּ֥יִם</l>
                                <l level="2">כַּנְפֵ֣י י֭וֹנָה נֶחְפָּ֣ה בַכֶּ֑סֶף</l>
                                <l level="3">וְ֝אֶבְרוֹתֶ֗יהָ בִּירַקְרַ֥ק חָרֽוּץ׃<verse eID="Ps.68.14"/></l>
                                <l level="1"><verse osisID="Ps.68.15" sID="Ps.68.15" n="טו"/>בְּפָ֘רֵ֤שׂ שַׁדַּ֓י מְלָ֘כִ֤ים בָּ֗הּ</l>
                                <l level="2">תַּשְׁלֵ֥ג בְּצַלְמֽוֹן׃<verse eID="Ps.68.15"/></l>
                                <l level="1"><verse osisID="Ps.68.16" sID="Ps.68.16" n="טז"/>הַר־אֱ֭לֹהִים הַר־בָּשָׁ֑ן</l>
                                <l level="2">הַ֥ר גַּ֝בְנֻנִּ֗ים הַר־בָּשָֽׁן׃<verse eID="Ps.68.16"/></l>
                                <l level="1"><verse osisID="Ps.68.17" sID="Ps.68.17" n="יז"/>לָ֤מָּה ׀ תְּֽרַצְּדוּן֮ הָרִ֢ים גַּבְנֻ֫נִּ֥ים</l>
                                <l level="2">הָהָ֗ר חָמַ֣ד אֱלֹהִ֣ים לְשִׁבְתּ֑וֹ</l>
                                <l level="3">אַף־יְ֝הֹוָ֗ה יִשְׁכֹּ֥ן לָנֶֽצַח׃<verse eID="Ps.68.17"/></l>
                                <l level="1"><verse osisID="Ps.68.18" sID="Ps.68.18" n="יח"/>רֶ֤כֶב אֱלֹהִ֗ים רִבֹּתַ֣יִם אַלְפֵ֣י שִׁנְאָ֑ן</l>
                                <l level="2">אֲדֹנָ֥י בָ֝֗ם סִינַ֥י בַּקֹּֽדֶשׁ׃<verse eID="Ps.68.18"/></l>
                                <l level="1"><verse osisID="Ps.68.19" sID="Ps.68.19" n="יט"/>עָ֘לִ֤יתָ לַמָּר֨וֹם ׀ שָׁ֘בִ֤יתָ שֶּׁ֗בִי</l>
                                <l level="2">לָקַ֣חְתָּ מַ֭תָּנוֹת בָּאָדָ֑ם</l>
                                <l level="3">וְאַ֥ף ס֝וֹרְרִ֗ים</l>
                                <l level="3">לִשְׁכֹּ֤ן ׀ יָ֬הּ אֱלֹהִֽים׃<verse eID="Ps.68.19"/></l>
                                <l level="1"><verse osisID="Ps.68.20" sID="Ps.68.20" n="כ"/>בָּ֤ר֣וּךְ אֲדֹנָי֮ י֤וֹם ׀ י֥֫וֹם</l>
                                <l level="2">יַעֲמָס־לָ֗נוּ</l>
                                <l level="2">הָ֘אֵ֤ל יְֽשׁוּעָתֵ֬נוּ סֶֽלָה׃<verse eID="Ps.68.20"/></l>
                                <l level="1"><verse osisID="Ps.68.21" sID="Ps.68.21" n="כא"/>הָ֤אֵ֣ל <seg type="x-paseq">׀</seg> לָנוּ֮ אֵ֤ל לְֽמוֹשָׁ֫ע֥וֹת</l>
                                <l level="2">וְלֵיהֹוִ֥ה אֲדֹנָ֑י</l>
                                <l level="2">לַ֝מָּ֗וֶת תֹּצָאֽוֹת׃<verse eID="Ps.68.21"/></l>
                                <l level="1"><verse osisID="Ps.68.22" sID="Ps.68.22" n="כב"/>אַךְ־אֱלֹהִ֗ים יִמְחַץ֮ רֹ֤אשׁ אֹ֫יְבָ֥יו</l>
                                <l level="2">קׇדְקֹ֥ד שֵׂעָ֑ר</l>
                                <l level="2">מִ֝תְהַלֵּ֗ךְ בַּאֲשָׁמָֽיו׃<verse eID="Ps.68.22"/></l>
                                <l level="1"><verse osisID="Ps.68.23" sID="Ps.68.23" n="כג"/>אָמַ֣ר אֲ֭דֹנָי מִבָּשָׁ֣ן אָשִׁ֑יב</l>
                                <l level="2">אָ֝שִׁ֗יב מִֽמְּצֻל֥וֹת יָֽם׃<verse eID="Ps.68.23"/></l>
                                <l level="1"><verse osisID="Ps.68.24" sID="Ps.68.24" n="כד"/>לְמַ֤עַן ׀ תִּ֥מְחַ֥ץ רַגְלְךָ֗ בְּ֫דָ֥ם</l>
                                <l level="2">לְשׁ֥וֹן כְּלָבֶ֑יךָ</l>
                                <l level="2">מֵאֹיְבִ֥ים מִנֵּֽהוּ׃<verse eID="Ps.68.24"/></l>
                                <l level="1"><verse osisID="Ps.68.25" sID="Ps.68.25" n="כה"/>רָא֣וּ הֲלִיכוֹתֶ֣יךָ אֱלֹהִ֑ים</l>
                                <l level="2">הֲלִ֘יכ֤וֹת אֵלִ֖י מַלְכִּ֣י בַקֹּֽדֶשׁ׃<verse eID="Ps.68.25"/></l>
                                <l level="1"><verse osisID="Ps.68.26" sID="Ps.68.26" n="כו"/>קִדְּמ֣וּ שָׁ֭רִים אַחַ֣ר נֹגְנִ֑ים</l>
                                <l level="2">בְּת֥וֹךְ עֲ֝לָמ֗וֹת תּוֹפֵפֽוֹת׃<verse eID="Ps.68.26"/></l>
                                <l level="1"><verse osisID="Ps.68.27" sID="Ps.68.27" n="כז"/>בְּֽ֭מַקְהֵלוֹת בָּרְכ֣וּ אֱלֹהִ֑ים</l>
                                <l level="2">אֲ֝דֹנָ֗י מִמְּק֥וֹר יִשְׂרָאֵֽל׃<verse eID="Ps.68.27"/></l>
                                <l level="1"><verse osisID="Ps.68.28" sID="Ps.68.28" n="כח"/>שָׁ֤ם בִּנְיָמִ֨ן ׀ צָעִ֡יר רֹדֵ֗ם</l>
                                <l level="2">שָׂרֵ֣י יְ֭הוּדָה רִגְמָתָ֑ם</l>
                                <l level="3">שָׂרֵ֥י זְ֝בֻל֗וּן שָׂרֵ֥י נַפְתָּלִֽי׃<verse eID="Ps.68.28"/></l>
                                <l level="1"><verse osisID="Ps.68.29" sID="Ps.68.29" n="כט"/>צִוָּ֥ה אֱלֹהֶ֗יךָ עֻ֫זֶּ֥ךָ</l>
                                <l level="2">עוּזָּ֥ה אֱלֹהִ֑ים</l>
                                <l level="3">ז֝֗וּ פָּעַ֥לְתָּ לָּֽנוּ׃<verse eID="Ps.68.29"/></l>
                                <l level="1"><verse osisID="Ps.68.30" sID="Ps.68.30" n="ל"/>מֵ֭הֵיכָלֶךָ עַל־יְרוּשָׁלָ֑‍ִם</l>
                                <l level="2">לְךָ֤ יוֹבִ֖ילוּ מְלָכִ֣ים שָֽׁי׃<verse eID="Ps.68.30"/></l>
                                <l level="1"><verse osisID="Ps.68.31" sID="Ps.68.31" n="לא"/>גְּעַ֨ר חַיַּ֪ת קָנֶ֡ה</l>
                                <l level="2">עֲדַ֤ת אַבִּירִ֨ים ׀ בְּעֶגְלֵ֬י עַמִּ֗ים</l>
                                <l level="2">מִתְרַפֵּ֥ס בְּרַצֵּי־כָ֑סֶף</l>
                                <l level="3">בִּזַּ֥ר עַ֝מִּ֗ים קְרָב֥וֹת יֶחְפָּֽצוּ׃<verse eID="Ps.68.31"/></l>
                                <l level="1"><verse osisID="Ps.68.32" sID="Ps.68.32" n="לב"/>יֶאֱתָ֣יוּ חַ֭שְׁמַנִּים מִנִּ֣י מִצְרָ֑יִם</l>
                                <l level="2">כּ֥וּשׁ תָּרִ֥יץ יָ֝דָ֗יו לֵאלֹהִֽים׃<verse eID="Ps.68.32"/></l>
                                <l level="1"><verse osisID="Ps.68.33" sID="Ps.68.33" n="לג"/>מַמְלְכ֣וֹת הָ֭אָרֶץ שִׁ֣ירוּ לֵאלֹהִ֑ים</l>
                                <l level="2">זַמְּר֖וּ אֲדֹנָ֣י סֶֽלָה׃<verse eID="Ps.68.33"/></l>
                                <l level="1"><verse osisID="Ps.68.34" sID="Ps.68.34" n="לד"/>לָ֭רֹכֵב בִּשְׁמֵ֣י שְׁמֵי־קֶ֑דֶם</l>
                                <l level="2">הֵ֥ן יִתֵּ֥ן בְּ֝קוֹל֗וֹ ק֣וֹל עֹֽז׃<verse eID="Ps.68.34"/></l>
                                <l level="1"><verse osisID="Ps.68.35" sID="Ps.68.35" n="לה"/>תְּנ֥וּ עֹ֗ז לֵאלֹ֫הִ֥ים</l>
                                <l level="2">עַֽל־יִשְׂרָאֵ֥ל גַּאֲוָת֑וֹ</l>
                                <l level="2">וְ֝עֻזּ֗וֹ בַּשְּׁחָקִֽים׃<verse eID="Ps.68.35"/></l>
                                <l level="1"><verse osisID="Ps.68.36" sID="Ps.68.36" n="לו"/>נ֤וֹרָ֥א אֱלֹהִ֗ים מִֽמִּקְדָּ֫שֶׁ֥יךָ</l>
                                <l level="2">אֵ֤ל יִשְׂרָאֵ֗ל</l>
                                <l level="2">ה֤וּא נֹתֵ֨ן ׀ עֹ֖ז וְתַעֲצֻמ֥וֹת לָעָ֗ם</l>
                                <l level="3">בָּר֥וּךְ אֱלֹהִֽים׃<verse eID="Ps.68.36"/></l>
                            </lg>
                        </p>
                        <chapter eID="Ps.68"/>
                        <chapter osisID="Ps.69" sID="Ps.69" n="סט"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.69.1" sID="Ps.69.1" n="א"/>לַמְנַצֵּ֬חַ <seg type="x-paseq">׀</seg> עַֽל־שׁוֹשַׁנִּ֬ים לְדָוִֽד׃<verse eID="Ps.69.1"/></l>
                                <l level="1"><verse osisID="Ps.69.2" sID="Ps.69.2" n="ב"/>הוֹשִׁיעֵ֥נִי אֱלֹהִ֑ים</l>
                                <l level="2">כִּ֤י בָ֖אוּ מַ֣יִם עַד־נָֽפֶשׁ׃<verse eID="Ps.69.2"/></l>
                                <l level="1"><verse osisID="Ps.69.3" sID="Ps.69.3" n="ג"/>טָבַ֤עְתִּי ׀ בִּיוֵ֣ן מְ֭צוּלָה וְאֵ֣ין מׇעֳמָ֑ד</l>
                                <l level="2">בָּ֥אתִי בְמַעֲמַקֵּי־מַ֝֗יִם</l>
                                <l level="2">וְשִׁבֹּ֥לֶת שְׁטָפָֽתְנִי׃<verse eID="Ps.69.3"/></l>
                                <l level="1"><verse osisID="Ps.69.4" sID="Ps.69.4" n="ד"/>יָגַ֣עְתִּי בְקׇרְאִי֮ נִחַ֢ר גְּר֫וֹנִ֥י</l>
                                <l level="2">כָּל֥וּ עֵינַ֑י</l>
                                <l level="2">מְ֝יַחֵ֗ל לֵאלֹהָֽי׃<verse eID="Ps.69.4"/></l>
                                <l level="1"><verse osisID="Ps.69.5" sID="Ps.69.5" n="ה"/>רַבּ֤וּ ׀ מִשַּׂעֲר֣וֹת רֹאשִׁי֮ שֹׂנְאַ֢י חִ֫נָּ֥ם</l>
                                <l level="2">עָצְמ֣וּ מַ֭צְמִיתַי אֹיְבַ֣י שֶׁ֑קֶר</l>
                                <l level="3">אֲשֶׁ֥ר לֹֽא־גָ֝זַ֗לְתִּי אָ֣ז אָשִֽׁיב׃<verse eID="Ps.69.5"/></l>
                                <l level="1"><verse osisID="Ps.69.6" sID="Ps.69.6" n="ו"/>אֱֽלֹהִ֗ים אַתָּ֣ה יָ֭דַעְתָּ לְאִוַּלְתִּ֑י</l>
                                <l level="2">וְ֝אַשְׁמוֹתַ֗י מִמְּךָ֥ לֹֽא־נִכְחָֽדוּ׃<verse eID="Ps.69.6"/></l>
                                <l level="1"><verse osisID="Ps.69.7" sID="Ps.69.7" n="ז"/>אַל־יֵ֘בֹ֤שׁוּ בִ֨י ׀ קֹוֶיךָ֮</l>
                                <l level="2">אֲדֹנָ֥י יֱהֹוִ֗ה צְבָ֫א֥וֹת</l>
                                <l level="3">אַל־יִכָּ֣לְמֽוּ בִ֣י מְבַקְשֶׁ֑יךָ</l>
                                <l level="3">אֱ֝לֹהֵ֗י יִשְׂרָאֵֽל׃<verse eID="Ps.69.7"/></l>
                                <l level="1"><verse osisID="Ps.69.8" sID="Ps.69.8" n="ח"/>כִּֽי־עָ֭לֶיךָ נָשָׂ֣אתִי חֶרְפָּ֑ה</l>
                                <l level="2">כִּסְּתָ֖ה כְלִמָּ֣ה פָנָֽי׃<verse eID="Ps.69.8"/></l>
                                <l level="1"><verse osisID="Ps.69.9" sID="Ps.69.9" n="ט"/>מ֭וּזָר הָיִ֣יתִי לְאֶחָ֑י</l>
                                <l level="2">וְ֝נׇכְרִ֗י לִבְנֵ֥י אִמִּֽי׃<verse eID="Ps.69.9"/></l>
                                <l level="1"><verse osisID="Ps.69.10" sID="Ps.69.10" n="י"/>כִּֽי־קִנְאַ֣ת בֵּיתְךָ֣ אֲכָלָ֑תְנִי</l>
                                <l level="2">וְחֶרְפּ֥וֹת ח֝וֹרְפֶ֗יךָ נָפְל֥וּ עָלָֽי׃<verse eID="Ps.69.10"/></l>
                                <l level="1"><verse osisID="Ps.69.11" sID="Ps.69.11" n="יא"/>וָאֶבְכֶּ֣ה בַצּ֣וֹם נַפְשִׁ֑י</l>
                                <l level="2">וַתְּהִ֖י לַחֲרָפ֣וֹת לִֽי׃<verse eID="Ps.69.11"/></l>
                                <l level="1"><verse osisID="Ps.69.12" sID="Ps.69.12" n="יב"/>וָאֶתְּנָ֣ה לְבוּשִׁ֣י שָׂ֑ק</l>
                                <l level="2">וָאֱהִ֖י לָהֶ֣ם לְמָשָֽׁל׃<verse eID="Ps.69.12"/></l>
                                <l level="1"><verse osisID="Ps.69.13" sID="Ps.69.13" n="יג"/>יָשִׂ֣יחוּ בִ֭י יֹ֣שְׁבֵי שָׁ֑עַר</l>
                                <l level="2">וּ֝נְגִינ֗וֹת שׁוֹתֵ֥י שֵׁכָֽר׃<verse eID="Ps.69.13"/></l>
                                <l level="1"><verse osisID="Ps.69.14" sID="Ps.69.14" n="יד"/>וַאֲנִ֤י תְפִלָּֽתִי־לְךָ֨ ׀ יְהֹוָ֡ה עֵ֤ת רָצ֗וֹן</l>
                                <l level="2">אֱלֹהִ֥ים בְּרׇב־חַסְדֶּ֑ךָ</l>
                                <l level="3">עֲ֝נֵ֗נִי בֶּאֱמֶ֥ת יִשְׁעֶֽךָ׃<verse eID="Ps.69.14"/></l>
                                <l level="1"><verse osisID="Ps.69.15" sID="Ps.69.15" n="טו"/>הַצִּילֵ֣נִי מִ֭טִּיט וְאַל־אֶטְבָּ֑עָה</l>
                                <l level="2">אִנָּצְלָ֥ה מִ֝שֹּׂנְאַ֗י וּמִמַּ֖עֲמַקֵּי מָֽיִם׃<verse eID="Ps.69.15"/></l>
                                <l level="1"><verse osisID="Ps.69.16" sID="Ps.69.16" n="טז"/>אַל־תִּשְׁטְפֵ֤נִי ׀ שִׁבֹּ֣לֶת מַ֭יִם</l>
                                <l level="2">וְאַל־תִּבְלָעֵ֣נִי מְצוּלָ֑ה</l>
                                <l level="3">וְאַל־תֶּאְטַר־עָלַ֖י בְּאֵ֣ר פִּֽיהָ׃<verse eID="Ps.69.16"/></l>
                                <l level="1"><verse osisID="Ps.69.17" sID="Ps.69.17" n="יז"/>עֲנֵ֣נִי יְ֭הֹוָה כִּי־ט֣וֹב חַסְדֶּ֑ךָ</l>
                                <l level="2">כְּרֹ֥ב רַ֝חֲמֶ֗יךָ פְּנֵ֣ה אֵלָֽי׃<verse eID="Ps.69.17"/></l>
                                <l level="1"><verse osisID="Ps.69.18" sID="Ps.69.18" n="יח"/>וְאַל־תַּסְתֵּ֣ר פָּ֭נֶיךָ מֵעַבְדֶּ֑ךָ</l>
                                <l level="2">כִּי־צַר־לִ֝֗י מַהֵ֥ר עֲנֵֽנִי׃<verse eID="Ps.69.18"/></l>
                                <l level="1"><verse osisID="Ps.69.19" sID="Ps.69.19" n="יט"/>קׇרְבָ֣ה אֶל־נַפְשִׁ֣י גְאָלָ֑הּ</l>
                                <l level="2">לְמַ֖עַן אֹיְבַ֣י פְּדֵֽנִי׃<verse eID="Ps.69.19"/></l>
                                <l level="1"><verse osisID="Ps.69.20" sID="Ps.69.20" n="כ"/>אַתָּ֤ה יָדַ֗עְתָּ חֶרְפָּתִ֣י וּ֭בׇשְׁתִּי וּכְלִמָּתִ֑י</l>
                                <l level="2">נֶ֝גְדְּךָ֗ כׇּל־צוֹרְרָֽי׃<verse eID="Ps.69.20"/></l>
                                <l level="1"><verse osisID="Ps.69.21" sID="Ps.69.21" n="כא"/>חֶרְפָּ֤ה ׀ שָׁ֥בְרָ֥ה לִבִּ֗י וָאָ֫נ֥וּשָׁה</l>
                                <l level="2">וָאֲקַוֶּ֣ה לָנ֣וּד וָאַ֑יִן</l>
                                <l level="3">וְ֝לַמְנַחֲמִ֗ים וְלֹ֣א מָצָֽאתִי׃<verse eID="Ps.69.21"/></l>
                                <l level="1"><verse osisID="Ps.69.22" sID="Ps.69.22" n="כב"/>וַיִּתְּנ֣וּ בְּבָרוּתִ֣י רֹ֑אשׁ</l>
                                <l level="2">וְ֝לִצְמָאִ֗י יַשְׁק֥וּנִי חֹֽמֶץ׃<verse eID="Ps.69.22"/></l>
                                <l level="1"><verse osisID="Ps.69.23" sID="Ps.69.23" n="כג"/>יְהִי־שֻׁלְחָנָ֣ם לִפְנֵיהֶ֣ם לְפָ֑ח</l>
                                <l level="2">וְלִשְׁלוֹמִ֥ים לְמוֹקֵֽשׁ׃<verse eID="Ps.69.23"/></l>
                                <l level="1"><verse osisID="Ps.69.24" sID="Ps.69.24" n="כד"/>תֶּחְשַׁ֣כְנָה עֵ֭ינֵיהֶם מֵרְא֑וֹת</l>
                                <l level="2">וּ֝מׇתְנֵיהֶ֗ם תָּמִ֥יד הַמְעַֽד׃<verse eID="Ps.69.24"/></l>
                                <l level="1"><verse osisID="Ps.69.25" sID="Ps.69.25" n="כה"/>שְׁפׇךְ־עֲלֵיהֶ֥ם זַעְמֶ֑ךָ</l>
                                <l level="2">וַחֲר֥וֹן אַ֝פְּךָ֗ יַשִּׂיגֵֽם׃<verse eID="Ps.69.25"/></l>
                                <l level="1"><verse osisID="Ps.69.26" sID="Ps.69.26" n="כו"/>תְּהִי־טִירָתָ֥ם נְשַׁמָּ֑ה</l>
                                <l level="2">בְּ֝אׇהֳלֵיהֶ֗ם אַל־יְהִ֥י יֹשֵֽׁב׃<verse eID="Ps.69.26"/></l>
                                <l level="1"><verse osisID="Ps.69.27" sID="Ps.69.27" n="כז"/>כִּי־אַתָּ֣ה אֲשֶׁר־הִכִּ֣יתָ רָדָ֑פוּ</l>
                                <l level="2">וְאֶל־מַכְא֖וֹב חֲלָלֶ֣יךָ יְסַפֵּֽרוּ׃<verse eID="Ps.69.27"/></l>
                                <l level="1"><verse osisID="Ps.69.28" sID="Ps.69.28" n="כח"/>תְּֽנָה־עָ֭וֺן עַל־עֲוֺנָ֑ם</l>
                                <l level="2">וְאַל־יָ֝בֹ֗אוּ בְּצִדְקָתֶֽךָ׃<verse eID="Ps.69.28"/></l>
                                <l level="1"><verse osisID="Ps.69.29" sID="Ps.69.29" n="כט"/>יִ֭מָּח֥וּ מִסֵּ֣פֶר חַיִּ֑ים</l>
                                <l level="2">וְעִ֥ם צַ֝דִּיקִ֗ים אַל־יִכָּתֵֽבוּ׃<verse eID="Ps.69.29"/></l>
                                <l level="1"><verse osisID="Ps.69.30" sID="Ps.69.30" n="ל"/>וַ֭אֲנִי עָנִ֣י וְכוֹאֵ֑ב</l>
                                <l level="2">יְשׁוּעָתְךָ֖ אֱלֹהִ֣ים תְּשַׂגְּבֵֽנִי׃<verse eID="Ps.69.30"/></l>
                                <l level="1"><verse osisID="Ps.69.31" sID="Ps.69.31" n="לא"/>אֲהַלְלָ֣ה שֵׁם־אֱלֹהִ֣ים בְּשִׁ֑יר</l>
                                <l level="2">וַאֲגַדְּלֶ֥נּוּ בְתוֹדָֽה׃<verse eID="Ps.69.31"/></l>
                                <l level="1"><verse osisID="Ps.69.32" sID="Ps.69.32" n="לב"/>וְתִיטַ֣ב לַ֭יהֹוָה מִשּׁ֥וֹר פָּ֗ר</l>
                                <l level="2">מַקְרִ֥ן מַפְרִֽיס׃<verse eID="Ps.69.32"/></l>
                                <l level="1"><verse osisID="Ps.69.33" sID="Ps.69.33" n="לג"/>רָא֣וּ עֲנָוִ֣ים יִשְׂמָ֑חוּ</l>
                                <l level="2">דֹּרְשֵׁ֥י אֱ֝לֹהִ֗ים וִיחִ֥י לְבַבְכֶֽם׃<verse eID="Ps.69.33"/></l>
                                <l level="1"><verse osisID="Ps.69.34" sID="Ps.69.34" n="לד"/>כִּי־שֹׁמֵ֣עַ אֶל־אֶבְיוֹנִ֣ים יְהֹוָ֑ה</l>
                                <l level="2">וְאֶת־אֲ֝סִירָ֗יו לֹ֣א בָזָֽה׃<verse eID="Ps.69.34"/></l>
                                <l level="1"><verse osisID="Ps.69.35" sID="Ps.69.35" n="לה"/>יְֽ֭הַלְלוּהוּ שָׁמַ֣יִם וָאָ֑רֶץ</l>
                                <l level="2">יַ֝מִּ֗ים וְֽכׇל־רֹמֵ֥שׂ בָּֽם׃<verse eID="Ps.69.35"/></l>
                                <l level="1"><verse osisID="Ps.69.36" sID="Ps.69.36" n="לו"/>כִּ֤י אֱלֹהִ֨ים ׀ י֘וֹשִׁ֤יעַ צִיּ֗וֹן</l>
                                <l level="2">וְ֭יִבְנֶה עָרֵ֣י יְהוּדָ֑ה</l>
                                <l level="3">וְיָ֥שְׁבוּ שָׁ֝֗ם וִירֵשֽׁוּהָ׃<verse eID="Ps.69.36"/></l>
                                <l level="1"><verse osisID="Ps.69.37" sID="Ps.69.37" n="לז"/>וְזֶ֣רַע עֲ֭בָדָיו יִנְחָל֑וּהָ</l>
                                <l level="2">וְאֹהֲבֵ֥י שְׁ֝מ֗וֹ יִשְׁכְּנוּ־בָֽהּ׃<verse eID="Ps.69.37"/></l>
                            </lg>
                        </p>
                        <chapter eID="Ps.69"/>
                        <chapter osisID="Ps.70" sID="Ps.70" n="ע"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.70.1" sID="Ps.70.1" n="א"/>לַ֝מְנַצֵּ֗חַ לְדָוִ֥ד לְהַזְכִּֽיר׃<verse eID="Ps.70.1"/></l>
                                <l level="2"><verse osisID="Ps.70.2" sID="Ps.70.2" n="ב"/>אֱלֹהִ֥ים לְהַצִּילֵ֑נִי</l>
                                <l level="3">יְ֝הֹוָ֗ה לְעֶזְרָ֥תִי חֽוּשָׁה׃<verse eID="Ps.70.2"/></l>
                                <l level="1"><verse osisID="Ps.70.3" sID="Ps.70.3" n="ג"/>יֵבֹ֣שׁוּ וְיַחְפְּרוּ֮ מְבַקְשֵׁ֢י נַ֫פְשִׁ֥י</l>
                                <l level="2">יִסֹּ֣גוּ אָ֭חוֹר וְיִכָּלְמ֑וּ</l>
                                <l level="2">חֲ֝פֵצֵ֗י רָעָתִֽי׃<verse eID="Ps.70.3"/></l>
                                <l level="1"><verse osisID="Ps.70.4" sID="Ps.70.4" n="ד"/>יָ֭שׁוּבוּ עַל־עֵ֣קֶב בׇּשְׁתָּ֑ם</l>
                                <l level="2">הָ֝אֹמְרִ֗ים הֶ֘אָ֥ח <seg type="x-paseq">׀</seg> הֶאָֽח׃<verse eID="Ps.70.4"/></l>
                                <l level="1"><verse osisID="Ps.70.5" sID="Ps.70.5" n="ה"/>יָ֘שִׂ֤ישׂוּ וְיִשְׂמְח֨וּ ׀ בְּךָ֗ כׇּֽל־מְבַ֫קְשֶׁ֥יךָ</l>
                                <l level="2">וְיֹאמְר֣וּ תָ֭מִיד יִגְדַּ֣ל אֱלֹהִ֑ים</l>
                                <l level="2">אֹ֝הֲבֵ֗י יְשׁוּעָתֶֽךָ׃<verse eID="Ps.70.5"/></l>
                                <l level="1"><verse osisID="Ps.70.6" sID="Ps.70.6" n="ו"/>וַאֲנִ֤י ׀ עָנִ֣י וְאֶבְיוֹן֮</l>
                                <l level="2">אֱלֹהִ֢ים ח֫וּשָׁה לִּ֥י</l>
                                <l level="1">עֶזְרִ֣י וּמְפַלְטִ֣י אַ֑תָּה</l>
                                <l level="2">יְ֝הֹוָ֗ה אַל־תְּאַחַֽר׃<verse eID="Ps.70.6"/></l>
                            </lg>
                        </p>
                        <chapter eID="Ps.70"/>
                        <chapter osisID="Ps.71" sID="Ps.71" n="עא"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.71.1" sID="Ps.71.1" n="א"/>בְּךָֽ־יְהֹוָ֥ה חָסִ֑יתִי</l>
                                <l level="2">אַל־אֵב֥וֹשָׁה לְעוֹלָֽם׃<verse eID="Ps.71.1"/></l>
                                <l level="1"><verse osisID="Ps.71.2" sID="Ps.71.2" n="ב"/>בְּצִדְקָֽתְךָ֗ תַּצִּילֵ֥נִי וּֽתְפַלְּטֵ֑נִי</l>
                                <l level="2">הַטֵּֽה־אֵלַ֥י אׇ֝זְנְךָ֗ וְהוֹשִׁיעֵֽנִי׃<verse eID="Ps.71.2"/></l>
                                <l level="1"><verse osisID="Ps.71.3" sID="Ps.71.3" n="ג"/>הֱיֵ֤ה לִ֨י ׀ לְצ֥וּר מָע֡וֹן לָב֗וֹא</l>
                                <l level="2">תָּמִ֗יד צִוִּ֥יתָ לְהוֹשִׁיעֵ֑נִי</l>
                                <l level="3">כִּֽי־סַלְעִ֖י וּמְצוּדָתִ֣י אָֽתָּה׃<verse eID="Ps.71.3"/></l>
                                <l level="1"><verse osisID="Ps.71.4" sID="Ps.71.4" n="ד"/>אֱֽלֹהַ֗י פַּ֭לְּטֵנִי מִיַּ֣ד רָשָׁ֑ע</l>
                                <l level="2">מִכַּ֖ף מְעַוֵּ֣ל וְחוֹמֵֽץ׃<verse eID="Ps.71.4"/></l>
                                <l level="1"><verse osisID="Ps.71.5" sID="Ps.71.5" n="ה"/>כִּֽי־אַתָּ֥ה תִקְוָתִ֑י</l>
                                <l level="2">אֲדֹנָ֥י יֱ֝הֹוִ֗ה מִבְטַחִ֥י מִנְּעוּרָֽי׃<verse eID="Ps.71.5"/></l>
                                <l level="1"><verse osisID="Ps.71.6" sID="Ps.71.6" n="ו"/>עָלֶ֤יךָ ׀ נִסְמַ֬כְתִּי מִבֶּ֗טֶן</l>
                                <l level="2">מִמְּעֵ֣י אִ֭מִּי אַתָּ֣ה גוֹזִ֑י</l>
                                <l level="3">בְּךָ֖ תְהִלָּתִ֣י תָמִֽיד׃<verse eID="Ps.71.6"/></l>
                                <l level="1"><verse osisID="Ps.71.7" sID="Ps.71.7" n="ז"/>כְּ֭מוֹפֵת הָיִ֣יתִי לְרַבִּ֑ים</l>
                                <l level="2">וְ֝אַתָּ֗ה מַחֲסִי־עֹֽז׃<verse eID="Ps.71.7"/></l>
                                <l level="1"><verse osisID="Ps.71.8" sID="Ps.71.8" n="ח"/>יִמָּ֣לֵא פִ֭י תְּהִלָּתֶ֑ךָ</l>
                                <l level="2">כׇּל־הַ֝יּ֗וֹם תִּפְאַרְתֶּֽךָ׃<verse eID="Ps.71.8"/></l>
                                <l level="1"><verse osisID="Ps.71.9" sID="Ps.71.9" n="ט"/>אַֽל־תַּ֭שְׁלִיכֵנִי לְעֵ֣ת זִקְנָ֑ה</l>
                                <l level="2">כִּכְל֥וֹת כֹּ֝חִ֗י אַֽל־תַּעַזְבֵֽנִי׃<verse eID="Ps.71.9"/></l>
                                <l level="1"><verse osisID="Ps.71.10" sID="Ps.71.10" n="י"/>כִּֽי־אָמְר֣וּ אוֹיְבַ֣י לִ֑י</l>
                                <l level="2">וְשֹׁמְרֵ֥י נַ֝פְשִׁ֗י נוֹעֲצ֥וּ יַחְדָּֽו׃<verse eID="Ps.71.10"/></l>
                                <l level="1"><verse osisID="Ps.71.11" sID="Ps.71.11" n="יא"/>לֵ֭אמֹר אֱלֹהִ֣ים עֲזָב֑וֹ</l>
                                <l level="2">רִֽדְפ֥וּ וְ֝תִפְשׂ֗וּהוּ כִּי־אֵ֥ין מַצִּֽיל׃<verse eID="Ps.71.11"/></l>
                                <l level="1"><verse osisID="Ps.71.12" sID="Ps.71.12" n="יב"/>אֱ֭לֹהִים אַל־תִּרְחַ֣ק מִמֶּ֑נִּי</l>
                                <l level="2">אֱ֝לֹהַ֗י לְעֶזְרָ֥תִי <seg type="x-ketiv">חישה</seg> חֽוּשָׁה׃<verse eID="Ps.71.12"/></l>
                                <l level="1"><verse osisID="Ps.71.13" sID="Ps.71.13" n="יג"/>יֵבֹ֣שׁוּ יִכְלוּ֮ שֹׂטְנֵ֢י נַ֫פְשִׁ֥י</l>
                                <l level="2">יַעֲט֣וּ חֶ֭רְפָּה וּכְלִמָּ֑ה</l>
                                <l level="2">מְ֝בַקְשֵׁ֗י רָֽעָתִֽי׃<verse eID="Ps.71.13"/></l>
                                <l level="1"><verse osisID="Ps.71.14" sID="Ps.71.14" n="יד"/>וַ֭אֲנִי תָּמִ֣יד אֲיַחֵ֑ל</l>
                                <l level="2">וְ֝הוֹסַפְתִּ֗י עַל־כׇּל־תְּהִלָּתֶֽךָ׃<verse eID="Ps.71.14"/></l>
                                <l level="1"><verse osisID="Ps.71.15" sID="Ps.71.15" n="טו"/>פִּ֤י ׀ יְסַפֵּ֬ר צִדְקָתֶ֗ךָ</l>
                                <l level="2">כׇּל־הַיּ֥וֹם תְּשׁוּעָתֶ֑ךָ</l>
                                <l level="3">כִּ֤י לֹ֖א יָדַ֣עְתִּי סְפֹרֽוֹת׃<verse eID="Ps.71.15"/></l>
                                <l level="1"><verse osisID="Ps.71.16" sID="Ps.71.16" n="טז"/>אָב֗וֹא בִּ֭גְבֻרוֹת אֲדֹנָ֣י יֱהֹוִ֑ה</l>
                                <l level="2">אַזְכִּ֖יר צִדְקָתְךָ֣ לְבַדֶּֽךָ׃<verse eID="Ps.71.16"/></l>
                                <l level="1"><verse osisID="Ps.71.17" sID="Ps.71.17" n="יז"/>אֱֽלֹהִ֗ים לִמַּדְתַּ֥נִי מִנְּעוּרָ֑י</l>
                                <l level="2">וְעַד־הֵ֝֗נָּה אַגִּ֥יד נִפְלְאוֹתֶֽיךָ׃<verse eID="Ps.71.17"/></l>
                                <l level="1"><verse osisID="Ps.71.18" sID="Ps.71.18" n="יח"/>וְגַ֤ם עַד־זִקְנָ֨ה ׀ וְשֵׂיבָה֮</l>
                                <l level="2">אֱלֹהִ֢ים אַֽל־תַּ֫עַזְבֵ֥נִי</l>
                                <l level="1">עַד־אַגִּ֣יד זְרוֹעֲךָ֣ לְד֑וֹר</l>
                                <l level="2">לְכׇל־יָ֝ב֗וֹא גְּבוּרָתֶֽךָ׃<verse eID="Ps.71.18"/></l>
                                <l level="1"><verse osisID="Ps.71.19" sID="Ps.71.19" n="יט"/>וְצִדְקָתְךָ֥ אֱלֹהִ֗ים עַד־מָ֫ר֥וֹם</l>
                                <l level="2">אֲשֶׁר־עָשִׂ֥יתָ גְדֹל֑וֹת</l>
                                <l level="3">אֱ֝לֹהִ֗ים מִ֣י כָמֽוֹךָ׃<verse eID="Ps.71.19"/></l>
                                <l level="1"><verse osisID="Ps.71.20" sID="Ps.71.20" n="כ"/>אֲשֶׁ֤ר <seg type="x-ketiv">הראיתנו</seg> הִרְאִיתַ֨נִי ׀ צָר֥וֹת רַבּ֗וֹת וְרָ֫ע֥וֹת</l>
                                <l level="2">תָּשׁ֥וּב <seg type="x-ketiv">תחינו</seg> תְּחַיֵּ֑נִי</l>
                                <l level="2">וּֽמִתְּהֹמ֥וֹת הָ֝אָ֗רֶץ תָּשׁ֥וּב תַּעֲלֵֽנִי׃<verse eID="Ps.71.20"/></l>
                                <l level="1"><verse osisID="Ps.71.21" sID="Ps.71.21" n="כא"/>תֶּ֤רֶב ׀ גְּֽדֻלָּתִ֗י</l>
                                <l level="2">וְתִסֹּ֥ב תְּֽנַחֲמֵֽנִי׃<verse eID="Ps.71.21"/></l>
                                <l level="1"><verse osisID="Ps.71.22" sID="Ps.71.22" n="כב"/>גַּם־אֲנִ֤י ׀ אוֹדְךָ֣ בִכְלִי־נֶבֶל֮</l>
                                <l level="2">אֲמִתְּךָ֢ אֱלֹ֫הָ֥י</l>
                                <l level="3">אֲזַמְּרָ֣ה לְךָ֣ בְכִנּ֑וֹר</l>
                                <l level="3">קְ֝ד֗וֹשׁ יִשְׂרָאֵֽל׃<verse eID="Ps.71.22"/></l>
                                <l level="1"><verse osisID="Ps.71.23" sID="Ps.71.23" n="כג"/>תְּרַנֵּ֣נָּה שְׂ֭פָתַי כִּ֣י אֲזַמְּרָה־לָּ֑ךְ</l>
                                <l level="2">וְ֝נַפְשִׁ֗י אֲשֶׁ֣ר פָּדִֽיתָ׃<verse eID="Ps.71.23"/></l>
                                <l level="1"><verse osisID="Ps.71.24" sID="Ps.71.24" n="כד"/>גַּם־לְשׁוֹנִ֗י כׇּל־הַ֭יּוֹם תֶּהְגֶּ֣ה צִדְקָתֶ֑ךָ</l>
                                <l level="2">כִּי־בֹ֥שׁוּ כִֽי־חָ֝פְר֗וּ מְבַקְשֵׁ֥י רָעָתִֽי׃<verse eID="Ps.71.24"/></l>
                            </lg>
                        </p>
                        <chapter eID="Ps.71"/>
                        <chapter osisID="Ps.72" sID="Ps.72" n="עב"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.72.1" sID="Ps.72.1" n="א"/>לִשְׁלֹמֹ֨ה ׀</l>
                                <l level="2">אֱֽלֹהִ֗ים מִ֭שְׁפָּטֶיךָ לְמֶ֣לֶךְ תֵּ֑ן</l>
                                <l level="3">וְצִדְקָתְךָ֥ לְבֶן־מֶֽלֶךְ׃<verse eID="Ps.72.1"/></l>
                                <l level="1"><verse osisID="Ps.72.2" sID="Ps.72.2" n="ב"/>יָדִ֣ין עַמְּךָ֣ בְצֶ֑דֶק</l>
                                <l level="2">וַעֲנִיֶּ֥יךָ בְמִשְׁפָּֽט׃<verse eID="Ps.72.2"/></l>
                                <l level="1"><verse osisID="Ps.72.3" sID="Ps.72.3" n="ג"/>יִשְׂא֤וּ הָרִ֓ים שָׁ֘ל֥וֹם לָעָ֑ם</l>
                                <l level="2">וּ֝גְבָע֗וֹת בִּצְדָקָֽה׃<verse eID="Ps.72.3"/></l>
                                <l level="1"><verse osisID="Ps.72.4" sID="Ps.72.4" n="ד"/>יִשְׁפֹּ֤ט ׀ עֲֽנִיֵּי־עָ֗ם</l>
                                <l level="2">י֭וֹשִׁיעַ לִבְנֵ֣י אֶבְי֑וֹן</l>
                                <l level="2">וִ֖ידַכֵּ֣א עוֹשֵֽׁק׃<verse eID="Ps.72.4"/></l>
                                <l level="1"><verse osisID="Ps.72.5" sID="Ps.72.5" n="ה"/>יִירָא֥וּךָ עִם־שָׁ֑מֶשׁ</l>
                                <l level="2">וְלִפְנֵ֥י יָ֝רֵ֗חַ דּ֣וֹר דּוֹרִֽים׃<verse eID="Ps.72.5"/></l>
                                <l level="1"><verse osisID="Ps.72.6" sID="Ps.72.6" n="ו"/>יֵ֭רֵד כְּמָטָ֣ר עַל־גֵּ֑ז</l>
                                <l level="2">כִּ֝רְבִיבִ֗ים זַרְזִ֥יף אָֽרֶץ׃<verse eID="Ps.72.6"/></l>
                                <l level="1"><verse osisID="Ps.72.7" sID="Ps.72.7" n="ז"/>יִֽפְרַח־בְּיָמָ֥יו צַדִּ֑יק</l>
                                <l level="2">וְרֹ֥ב שָׁ֝ל֗וֹם עַד־בְּלִ֥י יָרֵֽחַ׃<verse eID="Ps.72.7"/></l>
                                <l level="1"><verse osisID="Ps.72.8" sID="Ps.72.8" n="ח"/>וְ֭יֵרְדְּ מִיָּ֣ם עַד־יָ֑ם</l>
                                <l level="2">וּ֝מִנָּהָ֗ר עַד־אַפְסֵי־אָֽרֶץ׃<verse eID="Ps.72.8"/></l>
                                <l level="1"><verse osisID="Ps.72.9" sID="Ps.72.9" n="ט"/>לְ֭פָנָיו יִכְרְע֣וּ צִיִּ֑ים</l>
                                <l level="2">וְ֝אֹיְבָ֗יו עָפָ֥ר יְלַחֵֽכוּ׃<verse eID="Ps.72.9"/></l>
                                <l level="1"><verse osisID="Ps.72.10" sID="Ps.72.10" n="י"/>מַלְכֵ֬י תַרְשִׁ֣ישׁ וְ֭אִיִּים</l>
                                <l level="2">מִנְחָ֣ה יָשִׁ֑יבוּ</l>
                                <l level="1">מַלְכֵ֥י שְׁבָ֥א וּ֝סְבָ֗א</l>
                                <l level="2">אֶשְׁכָּ֥ר יַקְרִֽיבוּ׃<verse eID="Ps.72.10"/></l>
                                <l level="1"><verse osisID="Ps.72.11" sID="Ps.72.11" n="יא"/>וְיִשְׁתַּחֲווּ־ל֥וֹ כׇל־מְלָכִ֑ים</l>
                                <l level="2">כׇּל־גּוֹיִ֥ם יַעַבְדֽוּהוּ׃<verse eID="Ps.72.11"/></l>
                                <l level="1"><verse osisID="Ps.72.12" sID="Ps.72.12" n="יב"/>כִּֽי־יַ֭צִּיל אֶבְי֣וֹן מְשַׁוֵּ֑עַ</l>
                                <l level="2">וְ֝עָנִ֗י וְֽאֵין־עֹזֵ֥ר לֽוֹ׃<verse eID="Ps.72.12"/></l>
                                <l level="1"><verse osisID="Ps.72.13" sID="Ps.72.13" n="יג"/>יָ֭חֹס עַל־דַּ֣ל וְאֶבְי֑וֹן</l>
                                <l level="2">וְנַפְשׁ֖וֹת אֶבְיוֹנִ֣ים יוֹשִֽׁיעַ׃<verse eID="Ps.72.13"/></l>
                                <l level="1"><verse osisID="Ps.72.14" sID="Ps.72.14" n="יד"/>מִתּ֣וֹךְ וּ֭מֵחָמָס יִגְאַ֣ל נַפְשָׁ֑ם</l>
                                <l level="2">וְיֵיקַ֖ר דָּמָ֣ם בְּעֵינָֽיו׃<verse eID="Ps.72.14"/></l>
                                <l level="1"><verse osisID="Ps.72.15" sID="Ps.72.15" n="טו"/>וִיחִ֗י וְיִתֶּן־לוֹ֮ מִזְּהַ֢ב שְׁ֫בָ֥א</l>
                                <l level="2">וְיִתְפַּלֵּ֣ל בַּעֲד֣וֹ תָמִ֑יד</l>
                                <l level="3">כׇּל־הַ֝יּ֗וֹם יְבָרְכֶֽנְהוּ׃<verse eID="Ps.72.15"/></l>
                                <l level="1"><verse osisID="Ps.72.16" sID="Ps.72.16" n="טז"/>יְהִ֤י פִסַּת־בַּ֨ר ׀ בָּאָרֶץ֮ בְּרֹ֢אשׁ הָ֫רִ֥ים</l>
                                <l level="2">יִרְעַ֣שׁ כַּלְּבָנ֣וֹן פִּרְי֑וֹ</l>
                                <l level="3">וְיָצִ֥יצוּ מֵ֝עִ֗יר כְּעֵ֣שֶׂב הָאָֽרֶץ׃<verse eID="Ps.72.16"/></l>
                                <l level="1"><verse osisID="Ps.72.17" sID="Ps.72.17" n="יז"/>יְהִ֤י שְׁמ֨וֹ לְֽעוֹלָ֗ם</l>
                                <l level="2">לִפְנֵי־שֶׁמֶשׁ֮ <seg type="x-ketiv">ינין</seg> יִנּ֢וֹן שְׁ֫מ֥וֹ</l>
                                <l level="3">וְיִתְבָּ֥רְכוּ ב֑וֹ</l>
                                <l level="3">כׇּל־גּוֹיִ֥ם יְאַשְּׁרֽוּהוּ׃<verse eID="Ps.72.17"/></l>
                                <l level="1"><verse osisID="Ps.72.18" sID="Ps.72.18" n="יח"/>בָּר֤וּךְ ׀ יְהֹוָ֣ה אֱ֭לֹהִים אֱלֹהֵ֣י יִשְׂרָאֵ֑ל</l>
                                <l level="2">עֹשֵׂ֖ה נִפְלָא֣וֹת לְבַדּֽוֹ׃<verse eID="Ps.72.18"/></l>
                                <l level="1"><verse osisID="Ps.72.19" sID="Ps.72.19" n="יט"/>וּבָר֤וּךְ ׀ שֵׁ֥ם כְּבוֹד֗וֹ לְע֫וֹלָ֥ם</l>
                                <l level="2">וְיִמָּלֵ֣א כְ֭בוֹדוֹ אֶת־כֹּ֥ל הָאָ֗רֶץ</l>
                                <l level="2">אָ֘מֵ֥ן <seg type="x-paseq">׀</seg> וְאָמֵֽן׃<verse eID="Ps.72.19"/></l>
                                <l level="1"><verse osisID="Ps.72.20" sID="Ps.72.20" n="כ"/>כָּלּ֥וּ תְפִלּ֑וֹת</l>
                                <l level="2">דָּ֝וִ֗ד בֶּן־יִשָֽׁי׃<verse eID="Ps.72.20"/></l>
                            </lg>
                        </p>
                        <chapter eID="Ps.72"/>
                    </div>
                    <div type="section" scope="Ps.73-Ps.89">
                        <title>ספר שלישי</title>
                        <chapter osisID="Ps.73" sID="Ps.73" n="עג"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.73.1" sID="Ps.73.1" n="א"/>מִזְמ֗וֹר לְאָ֫סָ֥ף</l>
                                <l level="1">אַ֤ךְ ט֖וֹב לְיִשְׂרָאֵ֥ל אֱלֹהִ֗ים</l>
                                <l level="2">לְבָרֵ֥י לֵבָֽב׃<verse eID="Ps.73.1"/></l>
                                <l level="1"><verse osisID="Ps.73.2" sID="Ps.73.2" n="ב"/>וַאֲנִ֗י כִּ֭מְעַט <seg type="x-ketiv">נטוי</seg> נָטָ֣יוּ רַגְלָ֑י</l>
                                <l level="2">כְּ֝אַ֗יִן <seg type="x-ketiv">שפכה</seg> שֻׁפְּכ֥וּ אֲשֻׁרָֽי׃<verse eID="Ps.73.2"/></l>
                                <l level="1"><verse osisID="Ps.73.3" sID="Ps.73.3" n="ג"/>כִּֽי־קִ֭נֵּאתִי בַּהוֹלְלִ֑ים</l>
                                <l level="2">שְׁל֖וֹם רְשָׁעִ֣ים אֶרְאֶֽה׃<verse eID="Ps.73.3"/></l>
                                <l level="1"><verse osisID="Ps.73.4" sID="Ps.73.4" n="ד"/>כִּ֤י אֵ֖ין חַרְצֻבּ֥וֹת לְמוֹתָ֗ם</l>
                                <l level="2">וּבָרִ֥יא אוּלָֽם׃<verse eID="Ps.73.4"/></l>
                                <l level="1"><verse osisID="Ps.73.5" sID="Ps.73.5" n="ה"/>בַּעֲמַ֣ל אֱנ֣וֹשׁ אֵינֵ֑מוֹ</l>
                                <l level="2">וְעִם־אָ֝דָ֗ם לֹ֣א יְנֻגָּֽעוּ׃<verse eID="Ps.73.5"/></l>
                                <l level="1"><verse osisID="Ps.73.6" sID="Ps.73.6" n="ו"/>לָ֭כֵן עֲנָקַ֣תְמוֹ גַאֲוָ֑ה</l>
                                <l level="2">יַעֲטָף־שִׁ֝֗ית חָמָ֥ס לָֽמוֹ׃<verse eID="Ps.73.6"/></l>
                                <l level="1"><verse osisID="Ps.73.7" sID="Ps.73.7" n="ז"/>יָ֭צָא מֵחֵ֣לֶב עֵינֵ֑מוֹ</l>
                                <l level="2">עָ֝בְר֗וּ מַשְׂכִּיּ֥וֹת לֵבָֽב׃<verse eID="Ps.73.7"/></l>
                                <l level="1"><verse osisID="Ps.73.8" sID="Ps.73.8" n="ח"/>יָמִ֤יקוּ ׀ וִידַבְּר֣וּ בְרָ֣ע עֹ֑שֶׁק</l>
                                <l level="2">מִמָּר֥וֹם יְדַבֵּֽרוּ׃<verse eID="Ps.73.8"/></l>
                                <l level="1"><verse osisID="Ps.73.9" sID="Ps.73.9" n="ט"/>שַׁתּ֣וּ בַשָּׁמַ֣יִם פִּיהֶ֑ם</l>
                                <l level="2">וּ֝לְשׁוֹנָ֗ם תִּהֲלַ֥ךְ בָּאָֽרֶץ׃<verse eID="Ps.73.9"/></l>
                                <l level="1"><verse osisID="Ps.73.10" sID="Ps.73.10" n="י"/>לָכֵ֤ן ׀ <seg type="x-ketiv">ישיב</seg> יָשׁ֣וּב עַמּ֣וֹ הֲלֹ֑ם</l>
                                <l level="2">וּמֵ֥י מָ֝לֵ֗א יִמָּ֥צוּ לָֽמוֹ׃<verse eID="Ps.73.10"/></l>
                                <l level="1"><verse osisID="Ps.73.11" sID="Ps.73.11" n="יא"/>וְֽאָמְר֗וּ אֵיכָ֥ה יָדַֽע־אֵ֑ל</l>
                                <l level="2">וְיֵ֖שׁ דֵּעָ֣ה בְעֶלְיֽוֹן׃<verse eID="Ps.73.11"/></l>
                                <l level="1"><verse osisID="Ps.73.12" sID="Ps.73.12" n="יב"/>הִנֵּה־אֵ֥לֶּה רְשָׁעִ֑ים</l>
                                <l level="2">וְשַׁלְוֵ֥י ע֝וֹלָ֗ם הִשְׂגּוּ־חָֽיִל׃<verse eID="Ps.73.12"/></l>
                                <l level="1"><verse osisID="Ps.73.13" sID="Ps.73.13" n="יג"/>אַךְ־רִ֭יק זִכִּ֣יתִי לְבָבִ֑י</l>
                                <l level="2">וָאֶרְחַ֖ץ בְּנִקָּי֣וֹן כַּפָּֽי׃<verse eID="Ps.73.13"/></l>
                                <l level="1"><verse osisID="Ps.73.14" sID="Ps.73.14" n="יד"/>וָאֱהִ֣י נָ֭גוּעַ כׇּל־הַיּ֑וֹם</l>
                                <l level="2">וְ֝תוֹכַחְתִּ֗י לַבְּקָרִֽים׃<verse eID="Ps.73.14"/></l>
                                <l level="1"><verse osisID="Ps.73.15" sID="Ps.73.15" n="טו"/>אִם־אָ֭מַרְתִּי אֲסַפְּרָ֥ה כְמ֑וֹ</l>
                                <l level="2">הִנֵּ֤ה ד֖וֹר בָּנֶ֣יךָ בָגָֽדְתִּי׃<verse eID="Ps.73.15"/></l>
                                <l level="1"><verse osisID="Ps.73.16" sID="Ps.73.16" n="טז"/>וָ֭אֲחַשְּׁבָה לָדַ֣עַת זֹ֑את</l>
                                <l level="2">עָמָ֖ל <seg type="x-ketiv">היא</seg> ה֣וּא בְעֵינָֽי׃<verse eID="Ps.73.16"/></l>
                                <l level="1"><verse osisID="Ps.73.17" sID="Ps.73.17" n="יז"/>עַד־אָ֭בוֹא אֶל־מִקְדְּשֵׁי־אֵ֑ל</l>
                                <l level="2">אָ֝בִ֗ינָה לְאַחֲרִיתָֽם׃<verse eID="Ps.73.17"/></l>
                                <l level="1"><verse osisID="Ps.73.18" sID="Ps.73.18" n="יח"/>אַ֣ךְ בַּ֭חֲלָקוֹת תָּשִׁ֣ית לָ֑מוֹ</l>
                                <l level="2">הִ֝פַּלְתָּ֗ם לְמַשּׁוּאֽוֹת׃<verse eID="Ps.73.18"/></l>
                                <l level="1"><verse osisID="Ps.73.19" sID="Ps.73.19" n="יט"/>אֵ֤יךְ הָי֣וּ לְשַׁמָּ֣ה כְרָ֑גַע</l>
                                <l level="2">סָ֥פוּ תַ֝֗מּוּ מִן־בַּלָּהֽוֹת׃<verse eID="Ps.73.19"/></l>
                                <l level="1"><verse osisID="Ps.73.20" sID="Ps.73.20" n="כ"/>כַּחֲל֥וֹם מֵהָקִ֑יץ</l>
                                <l level="2">אֲ֝דֹנָ֗י בָּעִ֤יר ׀ צַלְמָ֬ם תִּבְזֶֽה׃<verse eID="Ps.73.20"/></l>
                                <l level="1"><verse osisID="Ps.73.21" sID="Ps.73.21" n="כא"/>כִּ֭י יִתְחַמֵּ֣ץ לְבָבִ֑י</l>
                                <l level="2">וְ֝כִלְיוֹתַ֗י אֶשְׁתּוֹנָֽן׃<verse eID="Ps.73.21"/></l>
                                <l level="1"><verse osisID="Ps.73.22" sID="Ps.73.22" n="כב"/>וַאֲנִי־בַ֭עַר וְלֹ֣א אֵדָ֑ע</l>
                                <l level="2">בְּ֝הֵמ֗וֹת הָיִ֥יתִי עִמָּֽךְ׃<verse eID="Ps.73.22"/></l>
                                <l level="1"><verse osisID="Ps.73.23" sID="Ps.73.23" n="כג"/>וַאֲנִ֣י תָמִ֣יד עִמָּ֑ךְ</l>
                                <l level="2">אָ֝חַ֗זְתָּ בְּיַד־יְמִינִֽי׃<verse eID="Ps.73.23"/></l>
                                <l level="1"><verse osisID="Ps.73.24" sID="Ps.73.24" n="כד"/>בַּעֲצָתְךָ֥ תַנְחֵ֑נִי</l>
                                <l level="2">וְ֝אַחַ֗ר כָּב֥וֹד תִּקָּחֵֽנִי׃<verse eID="Ps.73.24"/></l>
                                <l level="1"><verse osisID="Ps.73.25" sID="Ps.73.25" n="כה"/>מִי־לִ֥י בַשָּׁמָ֑יִם</l>
                                <l level="2">וְ֝עִמְּךָ֗ לֹֽא־חָפַ֥צְתִּי בָאָֽרֶץ׃<verse eID="Ps.73.25"/></l>
                                <l level="1"><verse osisID="Ps.73.26" sID="Ps.73.26" n="כו"/>כָּלָ֥ה שְׁאֵרִ֗י וּלְבָ֫בִ֥י</l>
                                <l level="2">צוּר־לְבָבִ֥י וְחֶלְקִ֗י</l>
                                <l level="2">אֱלֹהִ֥ים לְעוֹלָֽם׃<verse eID="Ps.73.26"/></l>
                                <l level="1"><verse osisID="Ps.73.27" sID="Ps.73.27" n="כז"/>כִּֽי־הִנֵּ֣ה רְחֵקֶ֣יךָ יֹאבֵ֑דוּ</l>
                                <l level="2">הִ֝צְמַ֗תָּה כׇּל־זוֹנֶ֥ה מִמֶּֽךָּ׃<verse eID="Ps.73.27"/></l>
                                <l level="1"><verse osisID="Ps.73.28" sID="Ps.73.28" n="כח"/>וַאֲנִ֤י ׀ קִ֥רְבַ֥ת אֱלֹהִ֗ים לִ֫י ט֥וֹב</l>
                                <l level="2">שַׁתִּ֤י ׀ בַּאדֹנָ֣י יֱהֹוִ֣ה מַחְסִ֑י</l>
                                <l level="3">לְ֝סַפֵּ֗ר כׇּל־מַלְאֲכוֹתֶֽיךָ׃<verse eID="Ps.73.28"/></l>
                            </lg>
                        </p>
                        <chapter eID="Ps.73"/>
                        <chapter osisID="Ps.74" sID="Ps.74" n="עד"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.74.1" sID="Ps.74.1" n="א"/>מַשְׂכִּ֗יל לְאָ֫סָ֥ף</l>
                                <l level="1">לָמָ֣ה אֱ֭לֹהִים זָנַ֣חְתָּ לָנֶ֑צַח</l>
                                <l level="2">יֶעְשַׁ֥ן אַ֝פְּךָ֗ בְּצֹ֣אן מַרְעִיתֶֽךָ׃<verse eID="Ps.74.1"/></l>
                                <l level="1"><verse osisID="Ps.74.2" sID="Ps.74.2" n="ב"/>זְכֹ֤ר עֲדָֽתְךָ֨ ׀ קָ֘נִ֤יתָ קֶּ֗דֶם</l>
                                <l level="2">גָּ֭אַלְתָּ שֵׁ֣בֶט נַחֲלָתֶ֑ךָ</l>
                                <l level="3">הַר־צִ֝יּ֗וֹן זֶ֤ה ׀ שָׁכַ֬נְתָּ בּֽוֹ׃<verse eID="Ps.74.2"/></l>
                                <l level="1"><verse osisID="Ps.74.3" sID="Ps.74.3" n="ג"/>הָרִ֣ימָה פְ֭עָמֶיךָ לְמַשֻּׁא֣וֹת נֶ֑צַח</l>
                                <l level="2">כׇּל־הֵרַ֖ע אוֹיֵ֣ב בַּקֹּֽדֶשׁ׃<verse eID="Ps.74.3"/></l>
                                <l level="1"><verse osisID="Ps.74.4" sID="Ps.74.4" n="ד"/>שָׁאֲג֣וּ צֹ֭רְרֶיךָ בְּקֶ֣רֶב מוֹעֲדֶ֑ךָ</l>
                                <l level="2">שָׂ֖מוּ אוֹתֹתָ֣ם אֹתֽוֹת׃<verse eID="Ps.74.4"/></l>
                                <l level="1"><verse osisID="Ps.74.5" sID="Ps.74.5" n="ה"/>יִ֭וָּדַע כְּמֵבִ֣יא לְמָ֑עְלָה</l>
                                <l level="2">בִּסְבׇךְ־עֵ֝֗ץ קַרְדֻּמּֽוֹת׃<verse eID="Ps.74.5"/></l>
                                <l level="1"><verse osisID="Ps.74.6" sID="Ps.74.6" n="ו"/><seg type="x-ketiv">ועת</seg> וְ֭עַתָּה פִּתּוּחֶ֣יהָ יָּ֑חַד</l>
                                <l level="2">בְּכַשִּׁ֥יל וְ֝כֵילַפּ֗וֹת יַהֲלֹמֽוּן׃<verse eID="Ps.74.6"/></l>
                                <l level="1"><verse osisID="Ps.74.7" sID="Ps.74.7" n="ז"/>שִׁלְח֣וּ בָ֭אֵשׁ מִקְדָּשֶׁ֑ךָ</l>
                                <l level="2">לָ֝אָ֗רֶץ חִלְּל֥וּ מִֽשְׁכַּן־שְׁמֶֽךָ׃<verse eID="Ps.74.7"/></l>
                                <l level="1"><verse osisID="Ps.74.8" sID="Ps.74.8" n="ח"/>אָמְר֣וּ בְ֭לִבָּם נִינָ֣ם יָ֑חַד</l>
                                <l level="2">שָׂרְפ֖וּ כׇל־מוֹעֲדֵי־אֵ֣ל בָּאָֽרֶץ׃<verse eID="Ps.74.8"/></l>
                                <l level="1"><verse osisID="Ps.74.9" sID="Ps.74.9" n="ט"/>אוֹתֹתֵ֗ינוּ לֹ֥א רָ֫אִ֥ינוּ</l>
                                <l level="2">אֵֽין־ע֥וֹד נָבִ֑יא</l>
                                <l level="3">וְלֹֽא־אִ֝תָּ֗נוּ יֹדֵ֥עַ עַד־מָֽה׃<verse eID="Ps.74.9"/></l>
                                <l level="1"><verse osisID="Ps.74.10" sID="Ps.74.10" n="י"/>עַד־מָתַ֣י אֱ֭לֹהִים יְחָ֣רֶף צָ֑ר</l>
                                <l level="2">יְנָ֘אֵ֤ץ אוֹיֵ֖ב שִׁמְךָ֣ לָנֶֽצַח׃<verse eID="Ps.74.10"/></l>
                                <l level="1"><verse osisID="Ps.74.11" sID="Ps.74.11" n="יא"/>לָ֤מָּה תָשִׁ֣יב יָ֭דְךָ וִימִינֶ֑ךָ</l>
                                <l level="2">מִקֶּ֖רֶב <seg type="x-ketiv">חוקך</seg> חֵיקְךָ֣ כַלֵּֽה׃<verse eID="Ps.74.11"/></l>
                                <l level="1"><verse osisID="Ps.74.12" sID="Ps.74.12" n="יב"/>וֵ֭אלֹהִים מַלְכִּ֣י מִקֶּ֑דֶם</l>
                                <l level="2">פֹּעֵ֥ל יְ֝שׁוּע֗וֹת בְּקֶ֣רֶב הָאָֽרֶץ׃<verse eID="Ps.74.12"/></l>
                                <l level="1"><verse osisID="Ps.74.13" sID="Ps.74.13" n="יג"/>אַתָּ֤ה פוֹרַ֣רְתָּ בְעׇזְּךָ֣ יָ֑ם</l>
                                <l level="2">שִׁבַּ֖רְתָּ רָאשֵׁ֥י תַ֝נִּינִ֗ים עַל־הַמָּֽיִם׃<verse eID="Ps.74.13"/></l>
                                <l level="1"><verse osisID="Ps.74.14" sID="Ps.74.14" n="יד"/>אַתָּ֣ה רִ֭צַּצְתָּ רָאשֵׁ֣י לִוְיָתָ֑ן</l>
                                <l level="2">תִּתְּנֶ֥נּוּ מַ֝אֲכָ֗ל לְעָ֣ם לְצִיִּֽים׃<verse eID="Ps.74.14"/></l>
                                <l level="1"><verse osisID="Ps.74.15" sID="Ps.74.15" n="טו"/>אַתָּ֣ה בָ֭קַעְתָּ מַעְיָ֣ן וָנָ֑חַל</l>
                                <l level="2">אַתָּ֥ה ה֝וֹבַ֗שְׁתָּ נַהֲר֥וֹת אֵיתָֽן׃<verse eID="Ps.74.15"/></l>
                                <l level="1"><verse osisID="Ps.74.16" sID="Ps.74.16" n="טז"/>לְךָ֣ י֭וֹם אַף־לְךָ֥ לָ֑יְלָה</l>
                                <l level="2">אַתָּ֥ה הֲ֝כִינ֗וֹתָ מָא֥וֹר וָשָֽׁמֶשׁ׃<verse eID="Ps.74.16"/></l>
                                <l level="1"><verse osisID="Ps.74.17" sID="Ps.74.17" n="יז"/>אַתָּ֣ה הִ֭צַּבְתָּ כׇּל־גְּבוּל֣וֹת אָ֑רֶץ</l>
                                <l level="2">קַ֥יִץ וָ֝חֹ֗רֶף אַתָּ֥ה יְצַרְתָּֽם׃<verse eID="Ps.74.17"/></l>
                                <l level="1"><verse osisID="Ps.74.18" sID="Ps.74.18" n="יח"/>זְכׇר־זֹ֗את א֭וֹיֵב חֵרֵ֣ף <seg type="x-paseq">׀</seg> יְהֹוָ֑ה</l>
                                <l level="2">וְעַ֥ם נָ֝בָ֗ל נִאֲצ֥וּ שְׁמֶֽךָ׃<verse eID="Ps.74.18"/></l>
                                <l level="1"><verse osisID="Ps.74.19" sID="Ps.74.19" n="יט"/>אַל־תִּתֵּ֣ן לְ֭חַיַּת נֶ֣פֶשׁ תּוֹרֶ֑ךָ</l>
                                <l level="2">חַיַּ֥ת עֲ֝נִיֶּ֗יךָ אַל־תִּשְׁכַּ֥ח לָנֶֽצַח׃<verse eID="Ps.74.19"/></l>
                                <l level="1"><verse osisID="Ps.74.20" sID="Ps.74.20" n="כ"/>הַבֵּ֥ט לַבְּרִ֑ית</l>
                                <l level="2">כִּ֥י מָלְא֥וּ מַחֲשַׁכֵּי־אֶ֝֗רֶץ נְא֣וֹת חָמָֽס׃<verse eID="Ps.74.20"/></l>
                                <l level="1"><verse osisID="Ps.74.21" sID="Ps.74.21" n="כא"/>אַל־יָשֹׁ֣ב דַּ֣ךְ נִכְלָ֑ם</l>
                                <l level="2">עָנִ֥י וְ֝אֶבְי֗וֹן יְֽהַלְל֥וּ שְׁמֶֽךָ׃<verse eID="Ps.74.21"/></l>
                                <l level="1"><verse osisID="Ps.74.22" sID="Ps.74.22" n="כב"/>קוּמָ֣ה אֱ֭לֹהִים רִיבָ֣ה רִיבֶ֑ךָ</l>
                                <l level="2">זְכֹ֥ר חֶרְפָּתְךָ֥ מִנִּי־נָ֝בָ֗ל כׇּל־הַיּֽוֹם׃<verse eID="Ps.74.22"/></l>
                                <l level="1"><verse osisID="Ps.74.23" sID="Ps.74.23" n="כג"/>אַל־תִּ֭שְׁכַּח ק֣וֹל צֹרְרֶ֑יךָ</l>
                                <l level="2">שְׁא֥וֹן קָ֝מֶ֗יךָ עֹלֶ֥ה תָמִֽיד׃<verse eID="Ps.74.23"/></l>
                            </lg>
                        </p>
                        <chapter eID="Ps.74"/>
                        <chapter osisID="Ps.75" sID="Ps.75" n="עה"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.75.1" sID="Ps.75.1" n="א"/>לַמְנַצֵּ֥חַ אַל־תַּשְׁחֵ֑ת מִזְמ֖וֹר לְאָסָ֣ף שִֽׁיר׃<verse eID="Ps.75.1"/></l>
                                <l level="1"><verse osisID="Ps.75.2" sID="Ps.75.2" n="ב"/>ה֘וֹדִ֤ינוּ לְּךָ֨ ׀ אֱֽלֹהִ֗ים</l>
                                <l level="2">ה֭וֹדִינוּ וְקָר֣וֹב שְׁמֶ֑ךָ</l>
                                <l level="3">סִ֝פְּר֗וּ נִפְלְאוֹתֶֽיךָ׃<verse eID="Ps.75.2"/></l>
                                <l level="1"><verse osisID="Ps.75.3" sID="Ps.75.3" n="ג"/>כִּ֭י אֶקַּ֣ח מוֹעֵ֑ד</l>
                                <l level="2">אֲ֝נִ֗י מֵישָׁרִ֥ים אֶשְׁפֹּֽט׃<verse eID="Ps.75.3"/></l>
                                <l level="1"><verse osisID="Ps.75.4" sID="Ps.75.4" n="ד"/>נְֽמֹגִ֗ים אֶ֥רֶץ וְכׇל־יֹשְׁבֶ֑יהָ</l>
                                <l level="2">אָנֹכִ֨י תִכַּ֖נְתִּי עַמּוּדֶ֣יהָ סֶּֽלָה׃<verse eID="Ps.75.4"/></l>
                                <l level="1"><verse osisID="Ps.75.5" sID="Ps.75.5" n="ה"/>אָמַ֣רְתִּי לַ֭הוֹלְלִים אַל־תָּהֹ֑לּוּ</l>
                                <l level="2">וְ֝לָרְשָׁעִ֗ים אַל־תָּרִ֥ימוּ קָֽרֶן׃<verse eID="Ps.75.5"/></l>
                                <l level="1"><verse osisID="Ps.75.6" sID="Ps.75.6" n="ו"/>אַל־תָּרִ֣ימוּ לַמָּר֣וֹם קַרְנְכֶ֑ם</l>
                                <l level="2">תְּדַבְּר֖וּ בְצַוָּ֣אר עָתָֽק׃<verse eID="Ps.75.6"/></l>
                                <l level="1"><verse osisID="Ps.75.7" sID="Ps.75.7" n="ז"/>כִּ֤י לֹ֣א מִ֭מּוֹצָא וּמִֽמַּעֲרָ֑ב</l>
                                <l level="2">וְ֝לֹ֗א מִמִּדְבַּ֥ר הָרִֽים׃<verse eID="Ps.75.7"/></l>
                                <l level="1"><verse osisID="Ps.75.8" sID="Ps.75.8" n="ח"/>כִּֽי־אֱלֹהִ֥ים שֹׁפֵ֑ט</l>
                                <l level="2">זֶ֥ה יַ֝שְׁפִּ֗יל וְזֶ֣ה יָרִֽים׃<verse eID="Ps.75.8"/></l>
                                <l level="1"><verse osisID="Ps.75.9" sID="Ps.75.9" n="ט"/>כִּ֤י כ֪וֹס בְּֽיַד־יְהֹוָ֡ה</l>
                                <l level="2">וְיַ֤יִן חָמַ֨ר ׀ מָ֥לֵא מֶסֶךְ֮</l>
                                <l level="2">וַיַּגֵּ֢ר מִ֫זֶּ֥ה</l>
                                <l level="3">אַךְ־שְׁ֭מָרֶיהָ יִמְצ֣וּ יִשְׁתּ֑וּ</l>
                                <l level="3">כֹּ֝֗ל רִשְׁעֵי־אָֽרֶץ׃<verse eID="Ps.75.9"/></l>
                                <l level="1"><verse osisID="Ps.75.10" sID="Ps.75.10" n="י"/>וַ֭אֲנִי אַגִּ֣יד לְעֹלָ֑ם</l>
                                <l level="2">אֲ֝זַמְּרָ֗ה לֵאלֹהֵ֥י יַעֲקֹֽב׃<verse eID="Ps.75.10"/></l>
                                <l level="1"><verse osisID="Ps.75.11" sID="Ps.75.11" n="יא"/>וְכׇל־קַרְנֵ֣י רְשָׁעִ֣ים אֲגַדֵּ֑עַ</l>
                                <l level="2">תְּ֝רוֹמַ֗מְנָה קַֽרְנ֥וֹת צַדִּֽיק׃<verse eID="Ps.75.11"/></l>
                            </lg>
                        </p>
                        <chapter eID="Ps.75"/>
                        <chapter osisID="Ps.76" sID="Ps.76" n="עו"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.76.1" sID="Ps.76.1" n="א"/>לַמְנַצֵּ֥חַ בִּנְגִינֹ֑ת מִזְמ֖וֹר לְאָסָ֣ף שִֽׁיר׃<verse eID="Ps.76.1"/></l>
                                <l level="1"><verse osisID="Ps.76.2" sID="Ps.76.2" n="ב"/>נוֹדָ֣ע בִּיהוּדָ֣ה אֱלֹהִ֑ים</l>
                                <l level="2">בְּ֝יִשְׂרָאֵ֗ל גָּד֥וֹל שְׁמֽוֹ׃<verse eID="Ps.76.2"/></l>
                                <l level="1"><verse osisID="Ps.76.3" sID="Ps.76.3" n="ג"/>וַיְהִ֣י בְשָׁלֵ֣ם סוּכּ֑וֹ</l>
                                <l level="2">וּמְע֖וֹנָת֣וֹ בְצִיּֽוֹן׃<verse eID="Ps.76.3"/></l>
                                <l level="1"><verse osisID="Ps.76.4" sID="Ps.76.4" n="ד"/>שָׁ֭מָּה שִׁבַּ֣ר רִשְׁפֵי־קָ֑שֶׁת</l>
                                <l level="2">מָגֵ֬ן וְחֶ֖רֶב וּמִלְחָמָ֣ה סֶֽלָה׃<verse eID="Ps.76.4"/></l>
                                <l level="1"><verse osisID="Ps.76.5" sID="Ps.76.5" n="ה"/>נָ֭אוֹר אַתָּ֥ה אַדִּ֗יר</l>
                                <l level="2">מֵֽהַרְרֵי־טָֽרֶף׃<verse eID="Ps.76.5"/></l>
                                <l level="1"><verse osisID="Ps.76.6" sID="Ps.76.6" n="ו"/>אֶשְׁתּֽוֹלְל֨וּ ׀ אַבִּ֣ירֵי לֵ֭ב נָמ֣וּ שְׁנָתָ֑ם</l>
                                <l level="2">וְלֹֽא־מָצְא֖וּ כׇל־אַנְשֵׁי־חַ֣יִל יְדֵיהֶֽם׃<verse eID="Ps.76.6"/></l>
                                <l level="1"><verse osisID="Ps.76.7" sID="Ps.76.7" n="ז"/>מִ֭גַּעֲרָ֣תְךָ אֱלֹהֵ֣י יַעֲקֹ֑ב</l>
                                <l level="2">נִ֝רְדָּ֗ם וְרֶ֣כֶב וָסֽוּס׃<verse eID="Ps.76.7"/></l>
                                <l level="1"><verse osisID="Ps.76.8" sID="Ps.76.8" n="ח"/>אַתָּ֤ה ׀ נ֥וֹרָא אַ֗תָּה</l>
                                <l level="2">וּמִֽי־יַעֲמֹ֥ד לְפָנֶ֗יךָ</l>
                                <l level="2">מֵאָ֥ז אַפֶּֽךָ׃<verse eID="Ps.76.8"/></l>
                                <l level="1"><verse osisID="Ps.76.9" sID="Ps.76.9" n="ט"/>מִ֭שָּׁמַיִם הִשְׁמַ֣עְתָּ דִּ֑ין</l>
                                <l level="2">אֶ֖רֶץ יָֽרְאָ֣ה וְשָׁקָֽטָה׃<verse eID="Ps.76.9"/></l>
                                <l level="1"><verse osisID="Ps.76.10" sID="Ps.76.10" n="י"/>בְּקוּם־לַמִּשְׁפָּ֥ט אֱלֹהִ֑ים</l>
                                <l level="2">לְהוֹשִׁ֖יעַ כׇּל־עַנְוֵי־אֶ֣רֶץ סֶֽלָה׃<verse eID="Ps.76.10"/></l>
                                <l level="1"><verse osisID="Ps.76.11" sID="Ps.76.11" n="יא"/>כִּֽי־חֲמַ֣ת אָדָ֣ם תּוֹדֶ֑ךָּ</l>
                                <l level="2">שְׁאֵרִ֖ית חֵמֹ֣ת תַּחְגֹּֽר׃<verse eID="Ps.76.11"/></l>
                                <l level="1"><verse osisID="Ps.76.12" sID="Ps.76.12" n="יב"/>נִ֥דְר֣וּ וְשַׁלְּמוּ֮ לַיהֹוָ֢ה אֱֽלֹהֵ֫יכֶ֥ם</l>
                                <l level="2">כׇּל־סְבִיבָ֑יו</l>
                                <l level="2">יֹבִ֥ילוּ שַׁ֝֗י לַמּוֹרָֽא׃<verse eID="Ps.76.12"/></l>
                                <l level="1"><verse osisID="Ps.76.13" sID="Ps.76.13" n="יג"/>יִ֭בְצֹר ר֣וּחַ נְגִידִ֑ים</l>
                                <l level="2">נ֝וֹרָ֗א לְמַלְכֵי־אָֽרֶץ׃<verse eID="Ps.76.13"/></l>
                            </lg>
                        </p>
                        <chapter eID="Ps.76"/>
                        <chapter osisID="Ps.77" sID="Ps.77" n="עז"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.77.1" sID="Ps.77.1" n="א"/>לַמְנַצֵּ֥חַ עַֽל־יְדוּת֗וּן <seg type="x-ketiv">ידיתון</seg> לְאָסָ֥ף מִזְמֽוֹר׃<verse eID="Ps.77.1"/></l>
                                <l level="1"><verse osisID="Ps.77.2" sID="Ps.77.2" n="ב"/>קוֹלִ֣י אֶל־אֱלֹהִ֣ים וְאֶצְעָ֑קָה</l>
                                <l level="2">קוֹלִ֥י אֶל־אֱ֝לֹהִ֗ים וְהַאֲזִ֥ין אֵלָֽי׃<verse eID="Ps.77.2"/></l>
                                <l level="1"><verse osisID="Ps.77.3" sID="Ps.77.3" n="ג"/>בְּי֥וֹם צָרָתִי֮ אֲדֹנָ֢י דָּ֫רָ֥שְׁתִּי</l>
                                <l level="2">יָדִ֤י ׀ לַ֣יְלָה נִ֭גְּרָה וְלֹ֣א תָפ֑וּג</l>
                                <l level="3">מֵאֲנָ֖ה הִנָּחֵ֣ם נַפְשִֽׁי׃<verse eID="Ps.77.3"/></l>
                                <l level="1"><verse osisID="Ps.77.4" sID="Ps.77.4" n="ד"/>אֶזְכְּרָ֣ה אֱלֹהִ֣ים וְאֶהֱמָ֑יָה</l>
                                <l level="2">אָשִׂ֓יחָה ׀ וְתִתְעַטֵּ֖ף רוּחִ֣י סֶֽלָה׃<verse eID="Ps.77.4"/></l>
                                <l level="1"><verse osisID="Ps.77.5" sID="Ps.77.5" n="ה"/>אָ֭חַזְתָּ שְׁמֻר֣וֹת עֵינָ֑י</l>
                                <l level="2">נִ֝פְעַ֗מְתִּי וְלֹ֣א אֲדַבֵּֽר׃<verse eID="Ps.77.5"/></l>
                                <l level="1"><verse osisID="Ps.77.6" sID="Ps.77.6" n="ו"/>חִשַּׁ֣בְתִּי יָמִ֣ים מִקֶּ֑דֶם</l>
                                <l level="2">שְׁ֝נ֗וֹת עוֹלָמִֽים׃<verse eID="Ps.77.6"/></l>
                                <l level="1"><verse osisID="Ps.77.7" sID="Ps.77.7" n="ז"/>אֶ֥זְכְּרָ֥ה נְגִינָתִ֗י בַּ֫לָּ֥יְלָה</l>
                                <l level="2">עִם־לְבָבִ֥י אָשִׂ֑יחָה</l>
                                <l level="2">וַיְחַפֵּ֥שׂ רוּחִֽי׃<verse eID="Ps.77.7"/></l>
                                <l level="1"><verse osisID="Ps.77.8" sID="Ps.77.8" n="ח"/>הַ֭לְעוֹלָמִים יִזְנַ֥ח <seg type="x-paseq">׀</seg> אֲדֹנָ֑י</l>
                                <l level="2">וְלֹא־יֹסִ֖יף לִרְצ֣וֹת עֽוֹד׃<verse eID="Ps.77.8"/></l>
                                <l level="1"><verse osisID="Ps.77.9" sID="Ps.77.9" n="ט"/>הֶאָפֵ֣ס לָנֶ֣צַח חַסְדּ֑וֹ</l>
                                <l level="2">גָּ֥מַר אֹ֝֗מֶר לְדֹ֣ר וָדֹֽר׃<verse eID="Ps.77.9"/></l>
                                <l level="1"><verse osisID="Ps.77.10" sID="Ps.77.10" n="י"/>הֲשָׁכַ֣ח חַנּ֣וֹת אֵ֑ל</l>
                                <l level="2">אִם־קָפַ֥ץ בְּ֝אַ֗ף רַחֲמָ֥יו סֶֽלָה׃<verse eID="Ps.77.10"/></l>
                                <l level="1"><verse osisID="Ps.77.11" sID="Ps.77.11" n="יא"/>וָ֭אֹמַר חַלּ֣וֹתִי הִ֑יא</l>
                                <l level="2">שְׁ֝נ֗וֹת יְמִ֣ין עֶלְיֽוֹן׃<verse eID="Ps.77.11"/></l>
                                <l level="1"><verse osisID="Ps.77.12" sID="Ps.77.12" n="יב"/><seg type="x-ketiv">אזכיר</seg> אֶזְכּ֥וֹר מַעַלְלֵי־יָ֑הּ</l>
                                <l level="2">כִּֽי־אֶזְכְּרָ֖ה מִקֶּ֣דֶם פִּלְאֶֽךָ׃<verse eID="Ps.77.12"/></l>
                                <l level="1"><verse osisID="Ps.77.13" sID="Ps.77.13" n="יג"/>וְהָגִ֥יתִי בְכׇל־פׇּעֳלֶ֑ךָ</l>
                                <l level="2">וּֽבַעֲלִ֖ילוֹתֶ֣יךָ אָשִֽׂיחָה׃<verse eID="Ps.77.13"/></l>
                                <l level="1"><verse osisID="Ps.77.14" sID="Ps.77.14" n="יד"/>אֱ֭לֹהִים בַּקֹּ֣דֶשׁ דַּרְכֶּ֑ךָ</l>
                                <l level="2">מִי־אֵ֥ל גָּ֝ד֗וֹל כֵּאלֹהִֽים׃<verse eID="Ps.77.14"/></l>
                                <l level="1"><verse osisID="Ps.77.15" sID="Ps.77.15" n="טו"/>אַתָּ֣ה הָ֭אֵל עֹ֣שֵׂה פֶ֑לֶא</l>
                                <l level="2">הוֹדַ֖עְתָּ בָעַמִּ֣ים עֻזֶּֽךָ׃<verse eID="Ps.77.15"/></l>
                                <l level="1"><verse osisID="Ps.77.16" sID="Ps.77.16" n="טז"/>גָּאַ֣לְתָּ בִּזְר֣וֹעַ עַמֶּ֑ךָ</l>
                                <l level="2">בְּנֵֽי־יַעֲקֹ֖ב וְיוֹסֵ֣ף סֶֽלָה׃<verse eID="Ps.77.16"/></l>
                                <l level="1"><verse osisID="Ps.77.17" sID="Ps.77.17" n="יז"/>רָ֘א֤וּךָ מַּ֨יִם ׀ אֱֽלֹהִ֗ים</l>
                                <l level="2">רָא֣וּךָ מַּ֣יִם יָחִ֑ילוּ</l>
                                <l level="3">אַ֝֗ף יִרְגְּז֥וּ תְהֹמֽוֹת׃<verse eID="Ps.77.17"/></l>
                                <l level="1"><verse osisID="Ps.77.18" sID="Ps.77.18" n="יח"/>זֹ֤רְמוּ מַ֨יִם ׀ עָב֗וֹת ק֭וֹל נָֽתְנ֣וּ שְׁחָקִ֑ים</l>
                                <l level="2">אַף־חֲ֝צָצֶ֗יךָ יִתְהַלָּֽכוּ׃<verse eID="Ps.77.18"/></l>
                                <l level="1"><verse osisID="Ps.77.19" sID="Ps.77.19" n="יט"/>ק֤וֹל רַֽעַמְךָ֨ ׀ בַּגַּלְגַּ֗ל</l>
                                <l level="2">הֵאִ֣ירוּ בְרָקִ֣ים תֵּבֵ֑ל</l>
                                <l level="3">רָגְזָ֖ה וַתִּרְעַ֣שׁ הָאָֽרֶץ׃<verse eID="Ps.77.19"/></l>
                                <l level="1"><verse osisID="Ps.77.20" sID="Ps.77.20" n="כ"/>בַּיָּ֤ם דַּרְכֶּ֗ךָ</l>
                                <l level="2"><seg type="x-ketiv">ושביליך</seg> וּֽ֭שְׁבִילְךָ בְּמַ֣יִם רַבִּ֑ים</l>
                                <l level="3">וְ֝עִקְּבוֹתֶ֗יךָ לֹ֣א נֹדָֽעוּ׃<verse eID="Ps.77.20"/></l>
                                <l level="1"><verse osisID="Ps.77.21" sID="Ps.77.21" n="כא"/>נָחִ֣יתָ כַצֹּ֣אן עַמֶּ֑ךָ</l>
                                <l level="2">בְּֽיַד־מֹשֶׁ֥ה וְאַהֲרֹֽן׃<verse eID="Ps.77.21"/></l>
                            </lg>
                        </p>
                        <chapter eID="Ps.77"/>
                        <chapter osisID="Ps.78" sID="Ps.78" n="עח"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.78.1" sID="Ps.78.1" n="א"/>מַשְׂכִּ֗יל לְאָ֫סָ֥ף</l>
                                <l level="1">הַאֲזִ֣ינָה עַ֭מִּי תּוֹרָתִ֑י</l>
                                <l level="2">הַטּ֥וּ אׇ֝זְנְכֶ֗ם לְאִמְרֵי־פִֽי׃<verse eID="Ps.78.1"/></l>
                                <l level="1"><verse osisID="Ps.78.2" sID="Ps.78.2" n="ב"/>אֶפְתְּחָ֣ה בְמָשָׁ֣ל פִּ֑י</l>
                                <l level="2">אַבִּ֥יעָה חִ֝יד֗וֹת מִנִּי־קֶֽדֶם׃<verse eID="Ps.78.2"/></l>
                                <l level="1"><verse osisID="Ps.78.3" sID="Ps.78.3" n="ג"/>אֲשֶׁ֣ר שָׁ֭מַעְנוּ וַנֵּדָעֵ֑ם</l>
                                <l level="2">וַ֝אֲבוֹתֵ֗ינוּ סִפְּרוּ־לָֽנוּ׃<verse eID="Ps.78.3"/></l>
                                <l level="1"><verse osisID="Ps.78.4" sID="Ps.78.4" n="ד"/>לֹ֤א נְכַחֵ֨ד ׀ מִבְּנֵיהֶ֗ם</l>
                                <l level="2">לְד֥וֹר אַחֲר֗וֹן</l>
                                <l level="2">מְֽ֭סַפְּרִים תְּהִלּ֣וֹת יְהֹוָ֑ה</l>
                                <l level="3">וֶעֱזוּז֥וֹ וְ֝נִפְלְאֹתָ֗יו אֲשֶׁ֣ר עָשָֽׂה׃<verse eID="Ps.78.4"/></l>
                                <l level="1"><verse osisID="Ps.78.5" sID="Ps.78.5" n="ה"/>וַיָּ֤קֶם עֵד֨וּת ׀ בְּֽיַעֲקֹ֗ב</l>
                                <l level="2">וְתוֹרָה֮ שָׂ֤ם בְּיִשְׂרָ֫אֵ֥ל</l>
                                <l level="3">אֲשֶׁ֣ר צִ֭וָּה אֶת־אֲבוֹתֵ֑ינוּ</l>
                                <l level="3">לְ֝הוֹדִיעָ֗ם לִבְנֵיהֶֽם׃<verse eID="Ps.78.5"/></l>
                                <l level="1"><verse osisID="Ps.78.6" sID="Ps.78.6" n="ו"/>לְמַ֤עַן יֵדְע֨וּ ׀ דּ֣וֹר אַ֭חֲרוֹן בָּנִ֣ים יִוָּלֵ֑דוּ</l>
                                <l level="2">יָ֝קֻ֗מוּ וִיסַפְּר֥וּ לִבְנֵיהֶֽם׃<verse eID="Ps.78.6"/></l>
                                <l level="1"><verse osisID="Ps.78.7" sID="Ps.78.7" n="ז"/>וְיָשִׂ֥ימוּ בֵאלֹהִ֗ים כִּ֫סְלָ֥ם</l>
                                <l level="2">וְלֹ֣א יִ֭שְׁכְּחוּ מַ֥עַלְלֵי־אֵ֑ל</l>
                                <l level="2">וּמִצְוֺתָ֥יו יִנְצֹֽרוּ׃<verse eID="Ps.78.7"/></l>
                                <l level="1"><verse osisID="Ps.78.8" sID="Ps.78.8" n="ח"/>וְלֹ֤א יִהְי֨וּ ׀ כַּאֲבוֹתָ֗ם</l>
                                <l level="2">דּוֹר֮ סוֹרֵ֢ר וּמֹ֫רֶ֥ה</l>
                                <l level="2">דּ֭וֹר לֹא־הֵכִ֣ין לִבּ֑וֹ</l>
                                <l level="3">וְלֹֽא־נֶאֶמְנָ֖ה אֶת־אֵ֣ל רוּחֽוֹ׃<verse eID="Ps.78.8"/></l>
                                <l level="1"><verse osisID="Ps.78.9" sID="Ps.78.9" n="ט"/>בְּֽנֵי־אֶפְרַ֗יִם נוֹשְׁקֵ֥י רֽוֹמֵי־קָ֑שֶׁת</l>
                                <l level="2">הָ֝פְכ֗וּ בְּי֣וֹם קְרָֽב׃<verse eID="Ps.78.9"/></l>
                                <l level="1"><verse osisID="Ps.78.10" sID="Ps.78.10" n="י"/>לֹ֣א שָׁ֭מְרוּ בְּרִ֣ית אֱלֹהִ֑ים</l>
                                <l level="2">וּ֝בְתוֹרָת֗וֹ מֵאֲנ֥וּ לָלֶֽכֶת׃<verse eID="Ps.78.10"/></l>
                                <l level="1"><verse osisID="Ps.78.11" sID="Ps.78.11" n="יא"/>וַיִּשְׁכְּח֥וּ עֲלִילוֹתָ֑יו</l>
                                <l level="2">וְ֝נִפְלְאוֹתָ֗יו אֲשֶׁ֣ר הֶרְאָֽם׃<verse eID="Ps.78.11"/></l>
                                <l level="1"><verse osisID="Ps.78.12" sID="Ps.78.12" n="יב"/>נֶ֣גֶד אֲ֭בוֹתָם עָ֣שָׂה פֶ֑לֶא</l>
                                <l level="2">בְּאֶ֖רֶץ מִצְרַ֣יִם שְׂדֵה־צֹֽעַן׃<verse eID="Ps.78.12"/></l>
                                <l level="1"><verse osisID="Ps.78.13" sID="Ps.78.13" n="יג"/>בָּ֣קַע יָ֭ם וַיַּעֲבִירֵ֑ם</l>
                                <l level="2">וַֽיַּצֶּב־מַ֥יִם כְּמוֹ־נֵֽד׃<verse eID="Ps.78.13"/></l>
                                <l level="1"><verse osisID="Ps.78.14" sID="Ps.78.14" n="יד"/>וַיַּנְחֵ֣ם בֶּעָנָ֣ן יוֹמָ֑ם</l>
                                <l level="2">וְכׇל־הַ֝לַּ֗יְלָה בְּא֣וֹר אֵֽשׁ׃<verse eID="Ps.78.14"/></l>
                                <l level="1"><verse osisID="Ps.78.15" sID="Ps.78.15" n="טו"/>יְבַקַּ֣ע צֻ֭רִים בַּמִּדְבָּ֑ר</l>
                                <l level="2">וַ֝יַּ֗שְׁקְ כִּתְהֹמ֥וֹת רַבָּֽה׃<verse eID="Ps.78.15"/></l>
                                <l level="1"><verse osisID="Ps.78.16" sID="Ps.78.16" n="טז"/>וַיּוֹצִ֣א נוֹזְלִ֣ים מִסָּ֑לַע</l>
                                <l level="2">וַיּ֖וֹרֶד כַּנְּהָר֣וֹת מָֽיִם׃<verse eID="Ps.78.16"/></l>
                                <l level="1"><verse osisID="Ps.78.17" sID="Ps.78.17" n="יז"/>וַיּוֹסִ֣יפוּ ע֭וֹד לַחֲטֹא־ל֑וֹ</l>
                                <l level="2">לַֽמְר֥וֹת עֶ֝לְי֗וֹן בַּצִּיָּֽה׃<verse eID="Ps.78.17"/></l>
                                <l level="1"><verse osisID="Ps.78.18" sID="Ps.78.18" n="יח"/>וַיְנַסּוּ־אֵ֥ל בִּלְבָבָ֑ם</l>
                                <l level="2">לִֽשְׁאׇל־אֹ֥כֶל לְנַפְשָֽׁם׃<verse eID="Ps.78.18"/></l>
                                <l level="1"><verse osisID="Ps.78.19" sID="Ps.78.19" n="יט"/>וַֽיְדַבְּר֗וּ בֵּאלֹ֫הִ֥ים</l>
                                <l level="2">אָ֭מְרוּ הֲי֣וּכַל אֵ֑ל</l>
                                <l level="3">לַעֲרֹ֥ךְ שֻׁ֝לְחָ֗ן בַּמִּדְבָּֽר׃<verse eID="Ps.78.19"/></l>
                                <l level="1"><verse osisID="Ps.78.20" sID="Ps.78.20" n="כ"/>הֵ֤ן הִכָּה־צ֨וּר ׀ וַיָּז֣וּבוּ מַיִם֮</l>
                                <l level="2">וּנְחָלִ֢ים יִ֫שְׁטֹ֥פוּ</l>
                                <l level="1">הֲגַם־לֶ֭חֶם י֣וּכַל תֵּ֑ת</l>
                                <l level="2">אִם־יָכִ֖ין שְׁאֵ֣ר לְעַמּֽוֹ׃<verse eID="Ps.78.20"/></l>
                                <l level="1"><verse osisID="Ps.78.21" sID="Ps.78.21" n="כא"/>לָכֵ֤ן ׀ שָׁמַ֥ע יְהֹוָ֗ה וַֽיִּתְעַ֫בָּ֥ר</l>
                                <l level="2">וְ֭אֵשׁ נִשְּׂקָ֣ה בְיַעֲקֹ֑ב</l>
                                <l level="3">וְגַם־אַ֝֗ף עָלָ֥ה בְיִשְׂרָאֵֽל׃<verse eID="Ps.78.21"/></l>
                                <l level="1"><verse osisID="Ps.78.22" sID="Ps.78.22" n="כב"/>כִּ֤י לֹ֣א הֶ֭אֱמִינוּ בֵּאלֹהִ֑ים</l>
                                <l level="2">וְלֹ֥א בָ֝טְח֗וּ בִּישֽׁוּעָתֽוֹ׃<verse eID="Ps.78.22"/></l>
                                <l level="1"><verse osisID="Ps.78.23" sID="Ps.78.23" n="כג"/>וַיְצַ֣ו שְׁחָקִ֣ים מִמָּ֑עַל</l>
                                <l level="2">וְדַלְתֵ֖י שָׁמַ֣יִם פָּתָֽח׃<verse eID="Ps.78.23"/></l>
                                <l level="1"><verse osisID="Ps.78.24" sID="Ps.78.24" n="כד"/>וַיַּמְטֵ֬ר עֲלֵיהֶ֣ם מָ֣ן לֶאֱכֹ֑ל</l>
                                <l level="2">וּדְגַן־שָׁ֝מַ֗יִם נָ֣תַן לָֽמוֹ׃<verse eID="Ps.78.24"/></l>
                                <l level="1"><verse osisID="Ps.78.25" sID="Ps.78.25" n="כה"/>לֶ֣חֶם אַ֭בִּירִים אָ֣כַל אִ֑ישׁ</l>
                                <l level="2">צֵידָ֬ה שָׁלַ֖ח לָהֶ֣ם לָשֹֽׂבַע׃<verse eID="Ps.78.25"/></l>
                                <l level="1"><verse osisID="Ps.78.26" sID="Ps.78.26" n="כו"/>יַסַּ֣ע קָ֭דִים בַּשָּׁמָ֑יִם</l>
                                <l level="2">וַיְנַהֵ֖ג בְּעֻזּ֣וֹ תֵימָֽן׃<verse eID="Ps.78.26"/></l>
                                <l level="1"><verse osisID="Ps.78.27" sID="Ps.78.27" n="כז"/>וַיַּמְטֵ֬ר עֲלֵיהֶ֣ם כֶּעָפָ֣ר שְׁאֵ֑ר</l>
                                <l level="2">וּֽכְח֥וֹל יַ֝מִּ֗ים ע֣וֹף כָּנָֽף׃<verse eID="Ps.78.27"/></l>
                                <l level="1"><verse osisID="Ps.78.28" sID="Ps.78.28" n="כח"/>וַ֭יַּפֵּל בְּקֶ֣רֶב מַחֲנֵ֑הוּ</l>
                                <l level="2">סָ֝בִ֗יב לְמִשְׁכְּנֹתָֽיו׃<verse eID="Ps.78.28"/></l>
                                <l level="1"><verse osisID="Ps.78.29" sID="Ps.78.29" n="כט"/>וַיֹּאכְל֣וּ וַיִּשְׂבְּע֣וּ מְאֹ֑ד</l>
                                <l level="2">וְ֝תַאֲוָתָ֗ם יָבִ֥א לָהֶֽם׃<verse eID="Ps.78.29"/></l>
                                <l level="1"><verse osisID="Ps.78.30" sID="Ps.78.30" n="ל"/>לֹא־זָ֥רוּ מִתַּאֲוָתָ֑ם</l>
                                <l level="2">ע֝֗וֹד אׇכְלָ֥ם בְּפִיהֶֽם׃<verse eID="Ps.78.30"/></l>
                                <l level="1"><verse osisID="Ps.78.31" sID="Ps.78.31" n="לא"/>וְאַ֤ף אֱלֹהִ֨ים ׀ עָ֘לָ֤ה בָהֶ֗ם</l>
                                <l level="2">וַֽ֭יַּהֲרֹג בְּמִשְׁמַנֵּיהֶ֑ם</l>
                                <l level="3">וּבַחוּרֵ֖י יִשְׂרָאֵ֣ל הִכְרִֽיעַ׃<verse eID="Ps.78.31"/></l>
                                <l level="1"><verse osisID="Ps.78.32" sID="Ps.78.32" n="לב"/>בְּכׇל־זֹ֭את חָֽטְאוּ־ע֑וֹד</l>
                                <l level="2">וְלֹֽא־הֶ֝אֱמִ֗ינוּ בְּנִפְלְאוֹתָֽיו׃<verse eID="Ps.78.32"/></l>
                                <l level="1"><verse osisID="Ps.78.33" sID="Ps.78.33" n="לג"/>וַיְכַל־בַּהֶ֥בֶל יְמֵיהֶ֑ם</l>
                                <l level="2">וּ֝שְׁנוֹתָ֗ם בַּבֶּהָלָֽה׃<verse eID="Ps.78.33"/></l>
                                <l level="1"><verse osisID="Ps.78.34" sID="Ps.78.34" n="לד"/>אִם־הֲרָגָ֥ם וּדְרָשׁ֑וּהוּ</l>
                                <l level="2">וְ֝שָׁ֗בוּ וְשִֽׁחֲרוּ־אֵֽל׃<verse eID="Ps.78.34"/></l>
                                <l level="1"><verse osisID="Ps.78.35" sID="Ps.78.35" n="לה"/>וַֽ֭יִּזְכְּרוּ כִּֽי־אֱלֹהִ֣ים צוּרָ֑ם</l>
                                <l level="2">וְאֵ֥ל עֶ֝לְי֗וֹן גֹּאֲלָֽם׃<verse eID="Ps.78.35"/></l>
                                <l level="1"><verse osisID="Ps.78.36" sID="Ps.78.36" n="לו"/>וַיְפַתּ֥וּהוּ בְּפִיהֶ֑ם</l>
                                <l level="2">וּ֝בִלְשׁוֹנָ֗ם יְכַזְּבוּ־לֽוֹ׃<verse eID="Ps.78.36"/></l>
                                <l level="1"><verse osisID="Ps.78.37" sID="Ps.78.37" n="לז"/>וְ֭לִבָּם לֹא־נָכ֣וֹן עִמּ֑וֹ</l>
                                <l level="2">וְלֹ֥א נֶ֝אֶמְנ֗וּ בִּבְרִיתֽוֹ׃<verse eID="Ps.78.37"/></l>
                                <l level="1"><verse osisID="Ps.78.38" sID="Ps.78.38" n="לח"/>וְה֤וּא רַח֨וּם ׀ יְכַפֵּ֥ר עָוֺן֮ וְֽלֹא־יַֽ֫שְׁחִ֥ית</l>
                                <l level="2">וְ֭הִרְבָּה לְהָשִׁ֣יב אַפּ֑וֹ</l>
                                <l level="3">וְלֹא־יָ֝עִ֗יר כׇּל־חֲמָתֽוֹ׃<verse eID="Ps.78.38"/></l>
                                <l level="1"><verse osisID="Ps.78.39" sID="Ps.78.39" n="לט"/>וַ֭יִּזְכֹּר כִּֽי־בָשָׂ֣ר הֵ֑מָּה</l>
                                <l level="2">ר֥וּחַ ה֝וֹלֵ֗ךְ וְלֹ֣א יָשֽׁוּב׃<verse eID="Ps.78.39"/></l>
                                <l level="1"><verse osisID="Ps.78.40" sID="Ps.78.40" n="מ"/>כַּ֭מָּה יַמְר֣וּהוּ בַמִּדְבָּ֑ר</l>
                                <l level="2">יַ֝עֲצִיב֗וּהוּ בִּישִׁימֽוֹן׃<verse eID="Ps.78.40"/></l>
                                <l level="1"><verse osisID="Ps.78.41" sID="Ps.78.41" n="מא"/>וַיָּשׁ֣וּבוּ וַיְנַסּ֣וּ אֵ֑ל</l>
                                <l level="2">וּקְד֖וֹשׁ יִשְׂרָאֵ֣ל הִתְוֽוּ׃<verse eID="Ps.78.41"/></l>
                                <l level="1"><verse osisID="Ps.78.42" sID="Ps.78.42" n="מב"/>לֹא־זָכְר֥וּ אֶת־יָד֑וֹ</l>
                                <l level="2">י֝֗וֹם אֲֽשֶׁר־פָּדָ֥ם מִנִּי־צָֽר׃<verse eID="Ps.78.42"/></l>
                                <l level="1"><verse osisID="Ps.78.43" sID="Ps.78.43" n="מג"/>אֲשֶׁר־שָׂ֣ם בְּ֭מִצְרַיִם אֹתוֹתָ֑יו</l>
                                <l level="2">וּ֝מוֹפְתָ֗יו בִּשְׂדֵה־צֹֽעַן׃<verse eID="Ps.78.43"/></l>
                                <l level="1"><verse osisID="Ps.78.44" sID="Ps.78.44" n="מד"/>וַיַּהֲפֹ֣ךְ לְ֭דָם יְאֹרֵיהֶ֑ם</l>
                                <l level="2">וְ֝נֹזְלֵיהֶ֗ם בַּל־יִשְׁתָּיֽוּן׃<verse eID="Ps.78.44"/></l>
                                <l level="1"><verse osisID="Ps.78.45" sID="Ps.78.45" n="מה"/>יְשַׁלַּ֬ח בָּהֶ֣ם עָ֭רֹב וַיֹּאכְלֵ֑ם</l>
                                <l level="2">וּ֝צְפַרְדֵּ֗עַ וַתַּשְׁחִיתֵֽם׃<verse eID="Ps.78.45"/></l>
                                <l level="1"><verse osisID="Ps.78.46" sID="Ps.78.46" n="מו"/>וַיִּתֵּ֣ן לֶחָסִ֣יל יְבוּלָ֑ם</l>
                                <l level="2">וִ֝יגִיעָ֗ם לָאַרְבֶּֽה׃<verse eID="Ps.78.46"/></l>
                                <l level="1"><verse osisID="Ps.78.47" sID="Ps.78.47" n="מז"/>יַהֲרֹ֣ג בַּבָּרָ֣ד גַּפְנָ֑ם</l>
                                <l level="2">וְ֝שִׁקְמוֹתָ֗ם בַּחֲנָמַֽל׃<verse eID="Ps.78.47"/></l>
                                <l level="1"><verse osisID="Ps.78.48" sID="Ps.78.48" n="מח"/>וַיַּסְגֵּ֣ר לַבָּרָ֣ד בְּעִירָ֑ם</l>
                                <l level="2">וּ֝מִקְנֵיהֶ֗ם לָרְשָׁפִֽים׃<verse eID="Ps.78.48"/></l>
                                <l level="1"><verse osisID="Ps.78.49" sID="Ps.78.49" n="מט"/>יְשַׁלַּח־בָּ֨ם ׀ חֲר֬וֹן אַפּ֗וֹ</l>
                                <l level="2">עֶבְרָ֣ה וָזַ֣עַם וְצָרָ֑ה</l>
                                <l level="3">מִ֝שְׁלַ֗חַת מַלְאֲכֵ֥י רָעִֽים׃<verse eID="Ps.78.49"/></l>
                                <l level="1"><verse osisID="Ps.78.50" sID="Ps.78.50" n="נ"/>יְפַלֵּ֥ס נָתִ֗יב לְאַ֫פּ֥וֹ</l>
                                <l level="2">לֹא־חָשַׂ֣ךְ מִמָּ֣וֶת נַפְשָׁ֑ם</l>
                                <l level="3">וְ֝חַיָּתָ֗ם לַדֶּ֥בֶר הִסְגִּֽיר׃<verse eID="Ps.78.50"/></l>
                                <l level="1"><verse osisID="Ps.78.51" sID="Ps.78.51" n="נא"/>וַיַּ֣ךְ כׇּל־בְּכ֣וֹר בְּמִצְרָ֑יִם</l>
                                <l level="2">רֵאשִׁ֥ית א֝וֹנִ֗ים בְּאׇהֳלֵי־חָֽם׃<verse eID="Ps.78.51"/></l>
                                <l level="1"><verse osisID="Ps.78.52" sID="Ps.78.52" n="נב"/>וַיַּסַּ֣ע כַּצֹּ֣אן עַמּ֑וֹ</l>
                                <l level="2">וַֽיְנַהֲגֵ֥ם כַּ֝עֵ֗דֶר בַּמִּדְבָּֽר׃<verse eID="Ps.78.52"/></l>
                                <l level="1"><verse osisID="Ps.78.53" sID="Ps.78.53" n="נג"/>וַיַּנְחֵ֣ם לָ֭בֶטַח וְלֹ֣א פָחָ֑דוּ</l>
                                <l level="2">וְאֶת־א֝וֹיְבֵיהֶ֗ם כִּסָּ֥ה הַיָּֽם׃<verse eID="Ps.78.53"/></l>
                                <l level="1"><verse osisID="Ps.78.54" sID="Ps.78.54" n="נד"/>וַ֭יְבִיאֵם אֶל־גְּב֣וּל קׇדְשׁ֑וֹ</l>
                                <l level="2">הַר־זֶ֝֗ה קָנְתָ֥ה יְמִינֽוֹ׃<verse eID="Ps.78.54"/></l>
                                <l level="1"><verse osisID="Ps.78.55" sID="Ps.78.55" n="נה"/>וַיְגָ֤רֶשׁ מִפְּנֵיהֶ֨ם ׀ גּוֹיִ֗ם</l>
                                <l level="2">וַֽ֭יַּפִּילֵם בְּחֶ֣בֶל נַחֲלָ֑ה</l>
                                <l level="3">וַיַּשְׁכֵּ֥ן בְּ֝אׇהֳלֵיהֶ֗ם שִׁבְטֵ֥י יִשְׂרָאֵֽל׃<verse eID="Ps.78.55"/></l>
                                <l level="1"><verse osisID="Ps.78.56" sID="Ps.78.56" n="נו"/>וַיְנַסּ֣וּ וַ֭יַּמְרוּ אֶת־אֱלֹהִ֣ים עֶלְי֑וֹן</l>
                                <l level="2">וְ֝עֵדוֹתָ֗יו לֹ֣א שָׁמָֽרוּ׃<verse eID="Ps.78.56"/></l>
                                <l level="1"><verse osisID="Ps.78.57" sID="Ps.78.57" n="נז"/>וַיִּסֹּ֣גוּ וַֽ֭יִּבְגְּדוּ כַּאֲבוֹתָ֑ם</l>
                                <l level="2">נֶ֝הְפְּכ֗וּ כְּקֶ֣שֶׁת רְמִיָּֽה׃<verse eID="Ps.78.57"/></l>
                                <l level="1"><verse osisID="Ps.78.58" sID="Ps.78.58" n="נח"/>וַיַּכְעִיס֥וּהוּ בְּבָמוֹתָ֑ם</l>
                                <l level="2">וּ֝בִפְסִילֵיהֶ֗ם יַקְנִיאֽוּהוּ׃<verse eID="Ps.78.58"/></l>
                                <l level="1"><verse osisID="Ps.78.59" sID="Ps.78.59" n="נט"/>שָׁמַ֣ע אֱ֭לֹהִים וַֽיִּתְעַבָּ֑ר</l>
                                <l level="2">וַיִּמְאַ֥ס מְ֝אֹ֗ד בְּיִשְׂרָאֵֽל׃<verse eID="Ps.78.59"/></l>
                                <l level="1"><verse osisID="Ps.78.60" sID="Ps.78.60" n="ס"/>וַ֭יִּטֹּשׁ מִשְׁכַּ֣ן שִׁל֑וֹ</l>
                                <l level="2">אֹ֝֗הֶל שִׁכֵּ֥ן בָּֽאָדָֽם׃<verse eID="Ps.78.60"/></l>
                                <l level="1"><verse osisID="Ps.78.61" sID="Ps.78.61" n="סא"/>וַיִּתֵּ֣ן לַשְּׁבִ֣י עֻזּ֑וֹ</l>
                                <l level="2">וְֽתִפְאַרְתּ֥וֹ בְיַד־צָֽר׃<verse eID="Ps.78.61"/></l>
                                <l level="1"><verse osisID="Ps.78.62" sID="Ps.78.62" n="סב"/>וַיַּסְגֵּ֣ר לַחֶ֣רֶב עַמּ֑וֹ</l>
                                <l level="2">וּ֝בְנַחֲלָת֗וֹ הִתְעַבָּֽר׃<verse eID="Ps.78.62"/></l>
                                <l level="1"><verse osisID="Ps.78.63" sID="Ps.78.63" n="סג"/>בַּחוּרָ֥יו אָכְלָה־אֵ֑שׁ</l>
                                <l level="2">וּ֝בְתוּלֹתָ֗יו לֹ֣א הוּלָּֽלוּ׃<verse eID="Ps.78.63"/></l>
                                <l level="1"><verse osisID="Ps.78.64" sID="Ps.78.64" n="סד"/>כֹּ֭הֲנָיו בַּחֶ֣רֶב נָפָ֑לוּ</l>
                                <l level="2">וְ֝אַלְמְנֹתָ֗יו לֹ֣א תִבְכֶּֽינָה׃<verse eID="Ps.78.64"/></l>
                                <l level="1"><verse osisID="Ps.78.65" sID="Ps.78.65" n="סה"/>וַיִּקַ֖ץ כְּיָשֵׁ֥ן <seg type="x-paseq">׀</seg> אֲדֹנָ֑י</l>
                                <l level="2">כְּ֝גִבּ֗וֹר מִתְרוֹנֵ֥ן מִיָּֽיִן׃<verse eID="Ps.78.65"/></l>
                                <l level="1"><verse osisID="Ps.78.66" sID="Ps.78.66" n="סו"/>וַיַּךְ־צָרָ֥יו אָח֑וֹר</l>
                                <l level="2">חֶרְפַּ֥ת ע֝וֹלָ֗ם נָ֣תַן לָֽמוֹ׃<verse eID="Ps.78.66"/></l>
                                <l level="1"><verse osisID="Ps.78.67" sID="Ps.78.67" n="סז"/>וַ֭יִּמְאַס בְּאֹ֣הֶל יוֹסֵ֑ף</l>
                                <l level="2">וּֽבְשֵׁ֥בֶט אֶ֝פְרַ֗יִם לֹ֣א בָחָֽר׃<verse eID="Ps.78.67"/></l>
                                <l level="1"><verse osisID="Ps.78.68" sID="Ps.78.68" n="סח"/>וַ֭יִּבְחַר אֶת־שֵׁ֣בֶט יְהוּדָ֑ה</l>
                                <l level="2">אֶֽת־הַ֥ר צִ֝יּ֗וֹן אֲשֶׁ֣ר אָהֵֽב׃<verse eID="Ps.78.68"/></l>
                                <l level="1"><verse osisID="Ps.78.69" sID="Ps.78.69" n="סט"/>וַיִּ֣בֶן כְּמוֹ־רָ֭מִים מִקְדָּשׁ֑וֹ</l>
                                <l level="2">כְּ֝אֶ֗רֶץ יְסָדָ֥הּ לְעוֹלָֽם׃<verse eID="Ps.78.69"/></l>
                                <l level="1"><verse osisID="Ps.78.70" sID="Ps.78.70" n="ע"/>וַ֭יִּבְחַר בְּדָוִ֣ד עַבְדּ֑וֹ</l>
                                <l level="2">וַ֝יִּקָּחֵ֗הוּ מִֽמִּכְלְאֹ֥ת צֹֽאן׃<verse eID="Ps.78.70"/></l>
                                <l level="1"><verse osisID="Ps.78.71" sID="Ps.78.71" n="עא"/>מֵאַחַ֥ר עָל֗וֹת הֱ֫בִיא֥וֹ</l>
                                <l level="2">לִ֭רְעוֹת בְּיַֽעֲקֹ֣ב עַמּ֑וֹ</l>
                                <l level="3">וּ֝בְיִשְׂרָאֵ֗ל נַחֲלָתֽוֹ׃<verse eID="Ps.78.71"/></l>
                                <l level="1"><verse osisID="Ps.78.72" sID="Ps.78.72" n="עב"/>וַ֭יִּרְעֵם כְּתֹ֣ם לְבָב֑וֹ</l>
                                <l level="2">וּבִתְבוּנ֖וֹת כַּפָּ֣יו יַנְחֵֽם׃<verse eID="Ps.78.72"/></l>
                            </lg>
                        </p>
                        <chapter eID="Ps.78"/>
                        <chapter osisID="Ps.79" sID="Ps.79" n="עט"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.79.1" sID="Ps.79.1" n="א"/>מִזְמ֗וֹר לְאָ֫סָ֥ף</l>
                                <l level="1">אֱֽלֹהִ֡ים בָּ֤אוּ גוֹיִ֨ם ׀ בְּֽנַחֲלָתֶ֗ךָ</l>
                                <l level="2">טִ֭מְּאוּ אֶת־הֵיכַ֣ל קׇדְשֶׁ֑ךָ</l>
                                <l level="3">שָׂ֖מוּ אֶת־יְרֽוּשָׁלַ֣‍ִם לְעִיִּֽים׃<verse eID="Ps.79.1"/></l>
                                <l level="1"><verse osisID="Ps.79.2" sID="Ps.79.2" n="ב"/>נָתְנ֡וּ אֶת־נִבְלַ֬ת עֲבָדֶ֗יךָ</l>
                                <l level="2">מַ֭אֲכָל לְע֣וֹף הַשָּׁמָ֑יִם</l>
                                <l level="3">בְּשַׂ֥ר חֲ֝סִידֶ֗יךָ לְחַיְתוֹ־אָֽרֶץ׃<verse eID="Ps.79.2"/></l>
                                <l level="1"><verse osisID="Ps.79.3" sID="Ps.79.3" n="ג"/>שָׁפְכ֬וּ דָמָ֨ם ׀ כַּמַּ֗יִם</l>
                                <l level="2">סְֽבִ֘יב֤וֹת יְֽרוּשָׁלָ֗‍ִם</l>
                                <l level="2">וְאֵ֣ין קוֹבֵֽר׃<verse eID="Ps.79.3"/></l>
                                <l level="1"><verse osisID="Ps.79.4" sID="Ps.79.4" n="ד"/>הָיִ֣ינוּ חֶ֭רְפָּה לִשְׁכֵנֵ֑ינוּ</l>
                                <l level="2">לַ֥עַג וָ֝קֶ֗לֶס לִסְבִיבוֹתֵֽינוּ׃<verse eID="Ps.79.4"/></l>
                                <l level="1"><verse osisID="Ps.79.5" sID="Ps.79.5" n="ה"/>עַד־מָ֣ה יְ֭הֹוָה תֶּאֱנַ֣ף לָנֶ֑צַח</l>
                                <l level="2">תִּבְעַ֥ר כְּמוֹ־אֵ֝֗שׁ קִנְאָתֶֽךָ׃<verse eID="Ps.79.5"/></l>
                                <l level="1"><verse osisID="Ps.79.6" sID="Ps.79.6" n="ו"/>שְׁפֹ֤ךְ חֲמָתְךָ֗</l>
                                <l level="2">אֶֽל־הַגּוֹיִם֮ אֲשֶׁ֢ר לֹא־יְדָ֫ע֥וּךָ</l>
                                <l level="3">וְעַ֥ל מַמְלָכ֑וֹת</l>
                                <l level="3">אֲשֶׁ֥ר בְּ֝שִׁמְךָ֗ לֹ֣א קָרָֽאוּ׃<verse eID="Ps.79.6"/></l>
                                <l level="1"><verse osisID="Ps.79.7" sID="Ps.79.7" n="ז"/>כִּ֭י אָכַ֣ל אֶֽת־יַעֲקֹ֑ב</l>
                                <l level="2">וְֽאֶת־נָוֵ֥הוּ הֵשַֽׁמּוּ׃<verse eID="Ps.79.7"/></l>
                                <l level="1"><verse osisID="Ps.79.8" sID="Ps.79.8" n="ח"/>אַֽל־תִּזְכׇּר־לָנוּ֮ עֲוֺנֹ֢ת רִאשֹׁ֫נִ֥ים</l>
                                <l level="2">מַ֭הֵר יְקַדְּמ֣וּנוּ רַחֲמֶ֑יךָ</l>
                                <l level="3">כִּ֖י דַלּ֣וֹנוּ מְאֹֽד׃<verse eID="Ps.79.8"/></l>
                                <l level="1"><verse osisID="Ps.79.9" sID="Ps.79.9" n="ט"/>עׇזְרֵ֤נוּ ׀ אֱלֹ֘הֵ֤י יִשְׁעֵ֗נוּ</l>
                                <l level="2">עַֽל־דְּבַ֥ר כְּבֽוֹד־שְׁמֶ֑ךָ</l>
                                <l level="3">וְהַצִּילֵ֥נוּ וְכַפֵּ֥ר עַל־חַ֝טֹּאתֵ֗ינוּ</l>
                                <l level="3">לְמַ֣עַן שְׁמֶֽךָ׃<verse eID="Ps.79.9"/></l>
                                <l level="1"><verse osisID="Ps.79.10" sID="Ps.79.10" n="י"/>לָ֤מָּה ׀ יֹאמְר֣וּ הַגּוֹיִם֮ אַיֵּ֢ה אֱֽלֹהֵ֫יהֶ֥ם</l>
                                <l level="2">יִוָּדַ֣ע בַּגֹּיִ֣ים לְעֵינֵ֑ינוּ</l>
                                <l level="3">נִ֝קְמַ֗ת דַּֽם־עֲבָדֶ֥יךָ הַשָּׁפֽוּךְ׃<verse eID="Ps.79.10"/></l>
                                <l level="1"><verse osisID="Ps.79.11" sID="Ps.79.11" n="יא"/>תָּ֤ב֣וֹא לְפָנֶיךָ֮ אֶנְקַ֢ת אָ֫סִ֥יר</l>
                                <l level="2">כְּגֹ֥דֶל זְרוֹעֲךָ֑</l>
                                <l level="2">ה֝וֹתֵ֗ר בְּנֵ֣י תְמוּתָֽה׃<verse eID="Ps.79.11"/></l>
                                <l level="1"><verse osisID="Ps.79.12" sID="Ps.79.12" n="יב"/>וְהָ֘שֵׁ֤ב לִשְׁכֵנֵ֣ינוּ שִׁ֭בְעָתַיִם אֶל־חֵיקָ֑ם</l>
                                <l level="2">חֶרְפָּ֘תָ֤ם אֲשֶׁ֖ר חֵרְפ֣וּךָ אֲדֹנָֽי׃<verse eID="Ps.79.12"/></l>
                                <l level="1"><verse osisID="Ps.79.13" sID="Ps.79.13" n="יג"/>וַאֲנַ֤חְנוּ עַמְּךָ֨ ׀ וְצֹ֥אן מַרְעִיתֶךָ֮</l>
                                <l level="2">נ֤וֹדֶ֥ה לְּךָ֗ לְע֫וֹלָ֥ם</l>
                                <l level="3">לְד֥וֹר וָדֹ֑ר</l>
                                <l level="3">נְ֝סַפֵּ֗ר תְּהִלָּתֶֽךָ׃<verse eID="Ps.79.13"/></l>
                            </lg>
                        </p>
                        <chapter eID="Ps.79"/>
                        <chapter osisID="Ps.80" sID="Ps.80" n="פ"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.80.1" sID="Ps.80.1" n="א"/>לַמְנַצֵּ֥חַ אֶל־שֹׁשַׁנִּ֑ים</l>
                                <l level="2">עֵד֖וּת לְאָסָ֣ף מִזְמֽוֹר׃<verse eID="Ps.80.1"/></l>
                                <l level="1"><verse osisID="Ps.80.2" sID="Ps.80.2" n="ב"/>רֹ֘עֵ֤ה יִשְׂרָאֵ֨ל ׀ הַאֲזִ֗ינָה</l>
                                <l level="2">נֹהֵ֣ג כַּצֹּ֣אן יוֹסֵ֑ף</l>
                                <l level="3">יֹשֵׁ֖ב הַכְּרוּבִ֣ים הוֹפִֽיעָה׃<verse eID="Ps.80.2"/></l>
                                <l level="1"><verse osisID="Ps.80.3" sID="Ps.80.3" n="ג"/>לִפְנֵ֤י אֶפְרַ֨יִם ׀ וּבִנְיָ֘מִ֤ן וּמְנַשֶּׁ֗ה</l>
                                <l level="2">עוֹרְרָ֥ה אֶת־גְּבוּרָתֶ֑ךָ</l>
                                <l level="3">וּלְכָ֖ה לִישֻׁעָ֣תָה לָּֽנוּ׃<verse eID="Ps.80.3"/></l>
                                <l level="1"><verse osisID="Ps.80.4" sID="Ps.80.4" n="ד"/>אֱלֹהִ֥ים הֲשִׁיבֵ֑נוּ</l>
                                <l level="2">וְהָאֵ֥ר פָּ֝נֶ֗יךָ וְנִוָּשֵֽׁעָה׃<verse eID="Ps.80.4"/></l>
                                <l level="1"><verse osisID="Ps.80.5" sID="Ps.80.5" n="ה"/>יְהֹוָ֣ה אֱלֹהִ֣ים צְבָא֑וֹת</l>
                                <l level="2">עַד־מָתַ֥י עָ֝שַׁ֗נְתָּ בִּתְפִלַּ֥ת עַמֶּֽךָ׃<verse eID="Ps.80.5"/></l>
                                <l level="1"><verse osisID="Ps.80.6" sID="Ps.80.6" n="ו"/>הֶ֭אֱכַלְתָּם לֶ֣חֶם דִּמְעָ֑ה</l>
                                <l level="2">וַ֝תַּשְׁקֵ֗מוֹ בִּדְמָע֥וֹת שָׁלִֽישׁ׃<verse eID="Ps.80.6"/></l>
                                <l level="1"><verse osisID="Ps.80.7" sID="Ps.80.7" n="ז"/>תְּשִׂימֵ֣נוּ מָ֭דוֹן לִשְׁכֵנֵ֑ינוּ</l>
                                <l level="2">וְ֝אֹיְבֵ֗ינוּ יִלְעֲגוּ־לָֽמוֹ׃<verse eID="Ps.80.7"/></l>
                                <l level="1"><verse osisID="Ps.80.8" sID="Ps.80.8" n="ח"/>אֱלֹהִ֣ים צְבָא֣וֹת הֲשִׁיבֵ֑נוּ</l>
                                <l level="2">וְהָאֵ֥ר פָּ֝נֶ֗יךָ וְנִוָּשֵֽׁעָה׃<verse eID="Ps.80.8"/></l>
                                <l level="1"><verse osisID="Ps.80.9" sID="Ps.80.9" n="ט"/>גֶּ֭פֶן מִמִּצְרַ֣יִם תַּסִּ֑יעַ</l>
                                <l level="2">תְּגָרֵ֥שׁ גּ֝וֹיִ֗ם וַתִּטָּעֶֽהָ׃<verse eID="Ps.80.9"/></l>
                                <l level="1"><verse osisID="Ps.80.10" sID="Ps.80.10" n="י"/>פִּנִּ֥יתָ לְפָנֶ֑יהָ</l>
                                <l level="2">וַתַּשְׁרֵ֥שׁ שׇׁ֝רָשֶׁ֗יהָ וַתְּמַלֵּא־אָֽרֶץ׃<verse eID="Ps.80.10"/></l>
                                <l level="1"><verse osisID="Ps.80.11" sID="Ps.80.11" n="יא"/>כָּסּ֣וּ הָרִ֣ים צִלָּ֑הּ</l>
                                <l level="2">וַ֝עֲנָפֶ֗יהָ אַֽרְזֵי־אֵֽל׃<verse eID="Ps.80.11"/></l>
                                <l level="1"><verse osisID="Ps.80.12" sID="Ps.80.12" n="יב"/>תְּשַׁלַּ֣ח קְצִירֶ֣הָ עַד־יָ֑ם</l>
                                <l level="2">וְאֶל־נָ֝הָ֗ר יוֹנְקוֹתֶֽיהָ׃<verse eID="Ps.80.12"/></l>
                                <l level="1"><verse osisID="Ps.80.13" sID="Ps.80.13" n="יג"/>לָ֭מָּה פָּרַ֣צְתָּ גְדֵרֶ֑יהָ</l>
                                <l level="2">וְ֝אָר֗וּהָ כׇּל־עֹ֥בְרֵי דָֽרֶךְ׃<verse eID="Ps.80.13"/></l>
                                <l level="1"><verse osisID="Ps.80.14" sID="Ps.80.14" n="יד"/>יְכַרְסְמֶ֣נָּֽה חֲזִ֣יר מִיָּ֑<seg type="x-suspended">עַ</seg>ר</l>
                                <l level="2">וְזִ֖יז שָׂדַ֣י יִרְעֶֽנָּה׃<verse eID="Ps.80.14"/></l>
                                <l level="1"><verse osisID="Ps.80.15" sID="Ps.80.15" n="טו"/>אֱלֹהִ֣ים צְבָאוֹת֮ שֽׁ֫וּב נָ֥א</l>
                                <l level="2">הַבֵּ֣ט מִשָּׁמַ֣יִם וּרְאֵ֑ה</l>
                                <l level="3">וּ֝פְקֹ֗ד גֶּ֣פֶן זֹֽאת׃<verse eID="Ps.80.15"/></l>
                                <l level="1"><verse osisID="Ps.80.16" sID="Ps.80.16" n="טז"/>וְ֭<seg type="x-big">כַ</seg>נָּה אֲשֶׁר־נָטְעָ֣ה יְמִינֶ֑ךָ</l>
                                <l level="2">וְעַל־בֵּ֝֗ן אִמַּ֥צְתָּה לָּֽךְ׃<verse eID="Ps.80.16"/></l>
                                <l level="1"><verse osisID="Ps.80.17" sID="Ps.80.17" n="יז"/>שְׂרֻפָ֣ה בָאֵ֣שׁ כְּסוּחָ֑ה</l>
                                <l level="2">מִגַּעֲרַ֖ת פָּנֶ֣יךָ יֹאבֵֽדוּ׃<verse eID="Ps.80.17"/></l>
                                <l level="1"><verse osisID="Ps.80.18" sID="Ps.80.18" n="יח"/>תְּֽהִי־יָ֭דְךָ עַל־אִ֣ישׁ יְמִינֶ֑ךָ</l>
                                <l level="2">עַל־בֶּן־אָ֝דָ֗ם אִמַּ֥צְתָּ לָּֽךְ׃<verse eID="Ps.80.18"/></l>
                                <l level="1"><verse osisID="Ps.80.19" sID="Ps.80.19" n="יט"/>וְלֹֽא־נָס֥וֹג מִמֶּ֑ךָּ</l>
                                <l level="2">תְּ֝חַיֵּ֗נוּ וּבְשִׁמְךָ֥ נִקְרָֽא׃<verse eID="Ps.80.19"/></l>
                                <l level="1"><verse osisID="Ps.80.20" sID="Ps.80.20" n="כ"/>יְהֹ֘וָ֤ה אֱלֹהִ֣ים צְבָא֣וֹת הֲשִׁיבֵ֑נוּ</l>
                                <l level="2">הָאֵ֥ר פָּ֝נֶ֗יךָ וְנִוָּשֵֽׁעָה׃<verse eID="Ps.80.20"/></l>
                            </lg>
                        </p>
                        <chapter eID="Ps.80"/>
                        <chapter osisID="Ps.81" sID="Ps.81" n="פא"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.81.1" sID="Ps.81.1" n="א"/>לַמְנַצֵּ֬חַ <seg type="x-paseq">׀</seg> עַֽל־הַגִּתִּ֬ית לְאָסָֽף׃<verse eID="Ps.81.1"/></l>
                                <l level="1"><verse osisID="Ps.81.2" sID="Ps.81.2" n="ב"/>הַ֭רְנִינוּ לֵאלֹהִ֣ים עוּזֵּ֑נוּ</l>
                                <l level="2">הָ֝רִ֗יעוּ לֵאלֹהֵ֥י יַעֲקֹֽב׃<verse eID="Ps.81.2"/></l>
                                <l level="1"><verse osisID="Ps.81.3" sID="Ps.81.3" n="ג"/>שְֽׂאוּ־זִ֭מְרָה וּתְנוּ־תֹ֑ף</l>
                                <l level="2">כִּנּ֖וֹר נָעִ֣ים עִם־נָֽבֶל׃<verse eID="Ps.81.3"/></l>
                                <l level="1"><verse osisID="Ps.81.4" sID="Ps.81.4" n="ד"/>תִּקְע֣וּ בַחֹ֣דֶשׁ שׁוֹפָ֑ר</l>
                                <l level="2">בַּ֝כֵּ֗סֶה לְי֣וֹם חַגֵּֽנוּ׃<verse eID="Ps.81.4"/></l>
                                <l level="1"><verse osisID="Ps.81.5" sID="Ps.81.5" n="ה"/>כִּ֤י חֹ֣ק לְיִשְׂרָאֵ֣ל ה֑וּא</l>
                                <l level="2">מִ֝שְׁפָּ֗ט לֵאלֹהֵ֥י יַעֲקֹֽב׃<verse eID="Ps.81.5"/></l>
                                <l level="1"><verse osisID="Ps.81.6" sID="Ps.81.6" n="ו"/>עֵ֤דוּת ׀ בִּיה֘וֹסֵ֤ף שָׂמ֗וֹ</l>
                                <l level="2">בְּ֭צֵאתוֹ עַל־אֶ֣רֶץ מִצְרָ֑יִם</l>
                                <l level="3">שְׂפַ֖ת לֹא־יָדַ֣עְתִּי אֶשְׁמָֽע׃<verse eID="Ps.81.6"/></l>
                                <l level="1"><verse osisID="Ps.81.7" sID="Ps.81.7" n="ז"/>הֲסִיר֣וֹתִי מִסֵּ֣בֶל שִׁכְמ֑וֹ</l>
                                <l level="2">כַּ֝פָּ֗יו מִדּ֥וּד תַּעֲבֹֽרְנָה׃<verse eID="Ps.81.7"/></l>
                                <l level="1"><verse osisID="Ps.81.8" sID="Ps.81.8" n="ח"/>בַּצָּרָ֥ה קָרָ֗אתָ וָאֲחַ֫לְּצֶ֥ךָּ</l>
                                <l level="2">אֶ֭עֶנְךָ בְּסֵ֣תֶר רַ֑עַם</l>
                                <l level="3">אֶבְחׇנְךָ֨ עַל־מֵ֖י מְרִיבָ֣ה סֶֽלָה׃<verse eID="Ps.81.8"/></l>
                                <l level="1"><verse osisID="Ps.81.9" sID="Ps.81.9" n="ט"/>שְׁמַ֣ע עַ֭מִּי וְאָעִ֣ידָה בָּ֑ךְ</l>
                                <l level="2">יִ֝שְׂרָאֵ֗ל אִם־תִּֽשְׁמַֽע־לִֽי׃<verse eID="Ps.81.9"/></l>
                                <l level="1"><verse osisID="Ps.81.10" sID="Ps.81.10" n="י"/>לֹא־יִהְיֶ֣ה בְ֭ךָ אֵ֣ל זָ֑ר</l>
                                <l level="2">וְלֹ֥א תִ֝שְׁתַּחֲוֶ֗ה לְאֵ֣ל נֵכָֽר׃<verse eID="Ps.81.10"/></l>
                                <l level="1"><verse osisID="Ps.81.11" sID="Ps.81.11" n="יא"/>אָֽנֹכִ֨י ׀ יְהֹ֘וָ֤ה אֱלֹהֶ֗יךָ</l>
                                <l level="2">הַֽ֭מַּעַלְךָ מֵאֶ֣רֶץ מִצְרָ֑יִם</l>
                                <l level="3">הַרְחֶב־פִּ֝֗יךָ וַאֲמַלְאֵֽהוּ׃<verse eID="Ps.81.11"/></l>
                                <l level="1"><verse osisID="Ps.81.12" sID="Ps.81.12" n="יב"/>וְלֹֽא־שָׁמַ֣ע עַמִּ֣י לְקוֹלִ֑י</l>
                                <l level="2">וְ֝יִשְׂרָאֵ֗ל לֹא־אָ֥בָה לִֽי׃<verse eID="Ps.81.12"/></l>
                                <l level="1"><verse osisID="Ps.81.13" sID="Ps.81.13" n="יג"/>וָ֭אֲשַׁלְּחֵהוּ בִּשְׁרִיר֣וּת לִבָּ֑ם</l>
                                <l level="2">יֵ֝לְכ֗וּ בְּֽמוֹעֲצ֖וֹתֵיהֶֽם׃<verse eID="Ps.81.13"/></l>
                                <l level="1"><verse osisID="Ps.81.14" sID="Ps.81.14" n="יד"/>ל֗וּ עַ֭מִּי שֹׁמֵ֣עַֽ לִ֑י</l>
                                <l level="2">יִ֝שְׂרָאֵ֗ל בִּדְרָכַ֥י יְהַלֵּֽכוּ׃<verse eID="Ps.81.14"/></l>
                                <l level="1"><verse osisID="Ps.81.15" sID="Ps.81.15" n="טו"/>כִּ֭מְעַט אוֹיְבֵיהֶ֣ם אַכְנִ֑יעַ</l>
                                <l level="2">וְעַ֥ל צָ֝רֵיהֶ֗ם אָשִׁ֥יב יָדִֽי׃<verse eID="Ps.81.15"/></l>
                                <l level="1"><verse osisID="Ps.81.16" sID="Ps.81.16" n="טז"/>מְשַׂנְאֵ֣י יְ֭הֹוָה יְכַחֲשׁוּ־ל֑וֹ</l>
                                <l level="2">וִיהִ֖י עִתָּ֣ם לְעוֹלָֽם׃<verse eID="Ps.81.16"/></l>
                                <l level="1"><verse osisID="Ps.81.17" sID="Ps.81.17" n="יז"/>וַֽ֭יַּאֲכִילֵהוּ מֵחֵ֣לֶב חִטָּ֑ה</l>
                                <l level="2">וּ֝מִצּ֗וּר דְּבַ֣שׁ אַשְׂבִּיעֶֽךָ׃<verse eID="Ps.81.17"/></l>
                            </lg>
                        </p>
                        <chapter eID="Ps.81"/>
                        <chapter osisID="Ps.82" sID="Ps.82" n="פב"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.82.1" sID="Ps.82.1" n="א"/>מִזְמ֗וֹר לְאָ֫סָ֥ף</l>
                                <l level="1">אֱֽלֹהִ֗ים נִצָּ֥ב בַּעֲדַת־אֵ֑ל</l>
                                <l level="2">בְּקֶ֖רֶב אֱלֹהִ֣ים יִשְׁפֹּֽט׃<verse eID="Ps.82.1"/></l>
                                <l level="1"><verse osisID="Ps.82.2" sID="Ps.82.2" n="ב"/>עַד־מָתַ֥י תִּשְׁפְּטוּ־עָ֑וֶל</l>
                                <l level="2">וּפְנֵ֥י רְ֝שָׁעִ֗ים תִּשְׂאוּ־סֶֽלָה׃<verse eID="Ps.82.2"/></l>
                                <l level="1"><verse osisID="Ps.82.3" sID="Ps.82.3" n="ג"/>שִׁפְטוּ־דַ֥ל וְיָת֑וֹם</l>
                                <l level="2">עָנִ֖י וָרָ֣שׁ הַצְדִּֽיקוּ׃<verse eID="Ps.82.3"/></l>
                                <l level="1"><verse osisID="Ps.82.4" sID="Ps.82.4" n="ד"/>פַּלְּטוּ־דַ֥ל וְאֶבְי֑וֹן</l>
                                <l level="2">מִיַּ֖ד רְשָׁעִ֣ים הַצִּֽילוּ׃<verse eID="Ps.82.4"/></l>
                                <l level="1"><verse osisID="Ps.82.5" sID="Ps.82.5" n="ה"/>לֹ֤א יָדְע֨וּ ׀ וְלֹ֥א יָבִ֗ינוּ</l>
                                <l level="2">בַּחֲשֵׁכָ֥ה יִתְהַלָּ֑כוּ</l>
                                <l level="3">יִ֝מּ֗וֹטוּ כׇּל־מ֥וֹסְדֵי אָֽרֶץ׃<verse eID="Ps.82.5"/></l>
                                <l level="1"><verse osisID="Ps.82.6" sID="Ps.82.6" n="ו"/>אֲֽנִי־אָ֭מַרְתִּי אֱלֹהִ֣ים אַתֶּ֑ם</l>
                                <l level="2">וּבְנֵ֖י עֶלְי֣וֹן כֻּלְּכֶֽם׃<verse eID="Ps.82.6"/></l>
                                <l level="1"><verse osisID="Ps.82.7" sID="Ps.82.7" n="ז"/>אָ֭כֵן כְּאָדָ֣ם תְּמוּת֑וּן</l>
                                <l level="2">וּכְאַחַ֖ד הַשָּׂרִ֣ים תִּפֹּֽלוּ׃<verse eID="Ps.82.7"/></l>
                                <l level="1"><verse osisID="Ps.82.8" sID="Ps.82.8" n="ח"/>קוּמָ֣ה אֱ֭לֹהִים שׇׁפְטָ֣ה הָאָ֑רֶץ</l>
                                <l level="2">כִּֽי־אַתָּ֥ה תִ֝נְחַ֗ל בְּכׇל־הַגּוֹיִֽם׃<verse eID="Ps.82.8"/></l>
                            </lg>
                        </p>
                        <chapter eID="Ps.82"/>
                        <chapter osisID="Ps.83" sID="Ps.83" n="פג"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.83.1" sID="Ps.83.1" n="א"/>שִׁ֖יר מִזְמ֣וֹר לְאָסָֽף׃<verse eID="Ps.83.1"/></l>
                                <l level="1"><verse osisID="Ps.83.2" sID="Ps.83.2" n="ב"/>אֱלֹהִ֥ים אַל־דֳּמִי־לָ֑ךְ</l>
                                <l level="2">אַל־תֶּחֱרַ֖שׁ וְאַל־תִּשְׁקֹ֣ט אֵֽל׃<verse eID="Ps.83.2"/></l>
                                <l level="1"><verse osisID="Ps.83.3" sID="Ps.83.3" n="ג"/>כִּֽי־הִנֵּ֣ה א֭וֹיְבֶיךָ יֶהֱמָי֑וּן</l>
                                <l level="2">וּ֝מְשַׂנְאֶ֗יךָ נָ֣שְׂאוּ רֹֽאשׁ׃<verse eID="Ps.83.3"/></l>
                                <l level="1"><verse osisID="Ps.83.4" sID="Ps.83.4" n="ד"/>עַֽל־עַ֭מְּךָ יַעֲרִ֣ימוּ ס֑וֹד</l>
                                <l level="2">וְ֝יִתְיָעֲצ֗וּ עַל־צְפוּנֶֽיךָ׃<verse eID="Ps.83.4"/></l>
                                <l level="1"><verse osisID="Ps.83.5" sID="Ps.83.5" n="ה"/>אָמְר֗וּ לְ֭כוּ וְנַכְחִידֵ֣ם מִגּ֑וֹי</l>
                                <l level="2">וְלֹֽא־יִזָּכֵ֖ר שֵֽׁם־יִשְׂרָאֵ֣ל עֽוֹד׃<verse eID="Ps.83.5"/></l>
                                <l level="1"><verse osisID="Ps.83.6" sID="Ps.83.6" n="ו"/>כִּ֤י נוֹעֲצ֣וּ לֵ֣ב יַחְדָּ֑ו</l>
                                <l level="2">עָ֝לֶ֗יךָ בְּרִ֣ית יִכְרֹֽתוּ׃<verse eID="Ps.83.6"/></l>
                                <l level="1"><verse osisID="Ps.83.7" sID="Ps.83.7" n="ז"/>אׇהֳלֵ֣י אֱ֭דוֹם וְיִשְׁמְעֵאלִ֗ים</l>
                                <l level="2">מוֹאָ֥ב וְהַגְרִֽים׃<verse eID="Ps.83.7"/></l>
                                <l level="1"><verse osisID="Ps.83.8" sID="Ps.83.8" n="ח"/>גְּבָ֣ל וְ֭עַמּוֹן וַעֲמָלֵ֑ק</l>
                                <l level="2">פְּ֝לֶ֗שֶׁת עִם־יֹ֥שְׁבֵי צֽוֹר׃<verse eID="Ps.83.8"/></l>
                                <l level="1"><verse osisID="Ps.83.9" sID="Ps.83.9" n="ט"/>גַּם־אַ֭שּׁוּר נִלְוָ֣ה עִמָּ֑ם</l>
                                <l level="2">הָ֤יֽוּ זְר֖וֹעַ לִבְנֵי־ל֣וֹט סֶֽלָה׃<verse eID="Ps.83.9"/></l>
                                <l level="1"><verse osisID="Ps.83.10" sID="Ps.83.10" n="י"/>עֲשֵֽׂה־לָהֶ֥ם כְּמִדְיָ֑ן</l>
                                <l level="2">כְּֽסִיסְרָ֥א כְ֝יָבִ֗ין בְּנַ֣חַל קִישֽׁוֹן׃<verse eID="Ps.83.10"/></l>
                                <l level="1"><verse osisID="Ps.83.11" sID="Ps.83.11" n="יא"/>נִשְׁמְד֥וּ בְֽעֵין־דֹּ֑אר</l>
                                <l level="2">הָ֥יוּ דֹּ֝֗מֶן לָאֲדָמָֽה׃<verse eID="Ps.83.11"/></l>
                                <l level="1"><verse osisID="Ps.83.12" sID="Ps.83.12" n="יב"/>שִׁיתֵ֣מוֹ נְ֭דִיבֵימוֹ כְּעֹרֵ֣ב וְכִזְאֵ֑ב</l>
                                <l level="2">וּֽכְזֶ֥בַח וּ֝כְצַלְמֻנָּ֗ע כׇּל־נְסִיכֵֽימוֹ׃<verse eID="Ps.83.12"/></l>
                                <l level="1"><verse osisID="Ps.83.13" sID="Ps.83.13" n="יג"/>אֲשֶׁ֣ר אָ֭מְרוּ נִ֣ירְשָׁה לָּ֑נוּ</l>
                                <l level="2">אֵ֝֗ת נְא֣וֹת אֱלֹהִֽים׃<verse eID="Ps.83.13"/></l>
                                <l level="1"><verse osisID="Ps.83.14" sID="Ps.83.14" n="יד"/>אֱֽלֹהַ֗י שִׁיתֵ֥מוֹ כַגַּלְגַּ֑ל</l>
                                <l level="2">כְּ֝קַ֗שׁ לִפְנֵי־רֽוּחַ׃<verse eID="Ps.83.14"/></l>
                                <l level="1"><verse osisID="Ps.83.15" sID="Ps.83.15" n="טו"/>כְּאֵ֥שׁ תִּבְעַר־יָ֑עַר</l>
                                <l level="2">וּ֝כְלֶהָבָ֗ה תְּלַהֵ֥ט הָרִֽים׃<verse eID="Ps.83.15"/></l>
                                <l level="1"><verse osisID="Ps.83.16" sID="Ps.83.16" n="טז"/>כֵּ֭ן תִּרְדְּפֵ֣ם בְּסַעֲרֶ֑ךָ</l>
                                <l level="2">וּבְסוּפָתְךָ֥ תְבַהֲלֵֽם׃<verse eID="Ps.83.16"/></l>
                                <l level="1"><verse osisID="Ps.83.17" sID="Ps.83.17" n="יז"/>מַלֵּ֣א פְנֵיהֶ֣ם קָל֑וֹן</l>
                                <l level="2">וִיבַקְשׁ֖וּ שִׁמְךָ֣ יְהֹוָֽה׃<verse eID="Ps.83.17"/></l>
                                <l level="1"><verse osisID="Ps.83.18" sID="Ps.83.18" n="יח"/>יֵבֹ֖שׁוּ וְיִבָּהֲל֥וּ עֲדֵי־עַ֗ד</l>
                                <l level="2">וְֽיַחְפְּר֥וּ וְיֹאבֵֽדוּ׃<verse eID="Ps.83.18"/></l>
                                <l level="1"><verse osisID="Ps.83.19" sID="Ps.83.19" n="יט"/>וְֽיֵדְע֗וּ כִּֽי־אַתָּ֬ה שִׁמְךָ֣ יְהֹוָ֣ה לְבַדֶּ֑ךָ</l>
                                <l level="2">עֶ֝לְי֗וֹן עַל־כׇּל־הָאָֽרֶץ׃<verse eID="Ps.83.19"/></l>
                            </lg>
                        </p>
                        <chapter eID="Ps.83"/>
                        <chapter osisID="Ps.84" sID="Ps.84" n="פד"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.84.1" sID="Ps.84.1" n="א"/>לַמְנַצֵּ֥חַ עַֽל־הַגִּתִּ֑ית לִבְנֵי־קֹ֥רַח מִזְמֽוֹר׃<verse eID="Ps.84.1"/></l>
                                <l level="1"><verse osisID="Ps.84.2" sID="Ps.84.2" n="ב"/>מַה־יְּדִיד֥וֹת מִשְׁכְּנוֹתֶ֗יךָ</l>
                                <l level="2">יְהֹוָ֥ה צְבָאֽוֹת׃<verse eID="Ps.84.2"/></l>
                                <l level="1"><verse osisID="Ps.84.3" sID="Ps.84.3" n="ג"/>נִכְסְפָ֬ה וְגַם־כָּֽלְתָ֨ה ׀ נַפְשִׁי֮ לְחַצְר֢וֹת יְהֹ֫וָ֥ה</l>
                                <l level="2">לִבִּ֥י וּבְשָׂרִ֑י</l>
                                <l level="2">יְ֝רַנְּנ֗וּ אֶ֣ל אֵֽל־חָֽי׃<verse eID="Ps.84.3"/></l>
                                <l level="1"><verse osisID="Ps.84.4" sID="Ps.84.4" n="ד"/>גַּם־צִפּ֨וֹר מָ֪צְאָה בַ֡יִת</l>
                                <l level="2">וּדְר֤וֹר ׀ <seg type="x-big">קֵ֥</seg>ן לָהּ֮</l>
                                <l level="2">אֲשֶׁר־שָׁ֢תָה אֶפְרֹ֫חֶ֥יהָ</l>
                                <l level="3">אֶֽת־מִ֭זְבְּחוֹתֶיךָ יְהֹוָ֣ה צְבָא֑וֹת</l>
                                <l level="3">מַ֝לְכִּ֗י וֵאלֹהָֽי׃<verse eID="Ps.84.4"/></l>
                                <l level="1"><verse osisID="Ps.84.5" sID="Ps.84.5" n="ה"/>אַ֭שְׁרֵי יוֹשְׁבֵ֣י בֵיתֶ֑ךָ</l>
                                <l level="2">ע֝֗וֹד יְֽהַלְל֥וּךָ סֶּֽלָה׃<verse eID="Ps.84.5"/></l>
                                <l level="1"><verse osisID="Ps.84.6" sID="Ps.84.6" n="ו"/>אַשְׁרֵ֣י אָ֭דָם עֽוֹז־ל֥וֹ בָ֑ךְ</l>
                                <l level="2">מְ֝סִלּ֗וֹת בִּלְבָבָֽם׃<verse eID="Ps.84.6"/></l>
                                <l level="1"><verse osisID="Ps.84.7" sID="Ps.84.7" n="ז"/>עֹבְרֵ֤י ׀ בְּעֵ֣מֶק הַ֭בָּכָא מַעְיָ֣ן יְשִׁית֑וּהוּ</l>
                                <l level="2">גַּם־בְּ֝רָכ֗וֹת יַעְטֶ֥ה מוֹרֶֽה׃<verse eID="Ps.84.7"/></l>
                                <l level="1"><verse osisID="Ps.84.8" sID="Ps.84.8" n="ח"/>יֵ֭לְכוּ מֵחַ֣יִל אֶל־חָ֑יִל</l>
                                <l level="2">יֵרָאֶ֖ה אֶל־אֱלֹהִ֣ים בְּצִיּֽוֹן׃<verse eID="Ps.84.8"/></l>
                                <l level="1"><verse osisID="Ps.84.9" sID="Ps.84.9" n="ט"/>יְהֹ֘וָ֤ה אֱלֹהִ֣ים צְ֭בָאוֹת שִׁמְעָ֣ה תְפִלָּתִ֑י</l>
                                <l level="2">הַאֲזִ֨ינָה אֱלֹהֵ֖י יַעֲקֹ֣ב סֶֽלָה׃<verse eID="Ps.84.9"/></l>
                                <l level="1"><verse osisID="Ps.84.10" sID="Ps.84.10" n="י"/>מָ֭גִנֵּנוּ רְאֵ֣ה אֱלֹהִ֑ים</l>
                                <l level="2">וְ֝הַבֵּ֗ט פְּנֵ֣י מְשִׁיחֶֽךָ׃<verse eID="Ps.84.10"/></l>
                                <l level="1"><verse osisID="Ps.84.11" sID="Ps.84.11" n="יא"/>כִּ֤י טֽוֹב־י֥וֹם בַּחֲצֵרֶ֗יךָ מֵ֫אָ֥לֶף</l>
                                <l level="2">בָּחַ֗רְתִּי הִ֭סְתּוֹפֵף בְּבֵ֣ית אֱלֹהַ֑י</l>
                                <l level="3">מִ֝דּ֗וּר בְּאׇהֳלֵי־רֶֽשַׁע׃<verse eID="Ps.84.11"/></l>
                                <l level="1"><verse osisID="Ps.84.12" sID="Ps.84.12" n="יב"/>כִּ֤י שֶׁ֨מֶשׁ ׀ וּמָגֵן֮ יְהֹוָ֢ה אֱלֹ֫הִ֥ים</l>
                                <l level="2">חֵ֣ן וְ֭כָבוֹד יִתֵּ֣ן יְהֹוָ֑ה</l>
                                <l level="3">לֹ֥א יִמְנַע־ט֝֗וֹב לַֽהֹלְכִ֥ים בְּתָמִֽים׃<verse eID="Ps.84.12"/></l>
                                <l level="1"><verse osisID="Ps.84.13" sID="Ps.84.13" n="יג"/>יְהֹוָ֥ה צְבָא֑וֹת</l>
                                <l level="2">אַֽשְׁרֵ֥י אָ֝דָ֗ם בֹּטֵ֥חַ בָּֽךְ׃<verse eID="Ps.84.13"/></l>
                            </lg>
                        </p>
                        <chapter eID="Ps.84"/>
                        <chapter osisID="Ps.85" sID="Ps.85" n="פה"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.85.1" sID="Ps.85.1" n="א"/>לַמְנַצֵּ֬חַ <seg type="x-paseq">׀</seg> לִבְנֵי־קֹ֬רַח מִזְמֽוֹר׃<verse eID="Ps.85.1"/></l>
                                <l level="1"><verse osisID="Ps.85.2" sID="Ps.85.2" n="ב"/>רָצִ֣יתָ יְהֹוָ֣ה אַרְצֶ֑ךָ</l>
                                <l level="2">שַׁ֝֗בְתָּ <seg type="x-ketiv">שבות</seg> שְׁבִ֣ית יַעֲקֹֽב׃<verse eID="Ps.85.2"/></l>
                                <l level="1"><verse osisID="Ps.85.3" sID="Ps.85.3" n="ג"/>נָ֭שָׂאתָ עֲוֺ֣ן עַמֶּ֑ךָ</l>
                                <l level="2">כִּסִּ֖יתָ כׇל־חַטָּאתָ֣ם סֶֽלָה׃<verse eID="Ps.85.3"/></l>
                                <l level="1"><verse osisID="Ps.85.4" sID="Ps.85.4" n="ד"/>אָסַ֥פְתָּ כׇל־עֶבְרָתֶ֑ךָ</l>
                                <l level="2">הֱ֝שִׁיב֗וֹתָ מֵחֲר֥וֹן אַפֶּֽךָ׃<verse eID="Ps.85.4"/></l>
                                <l level="1"><verse osisID="Ps.85.5" sID="Ps.85.5" n="ה"/>שׁ֭וּבֵנוּ אֱלֹהֵ֣י יִשְׁעֵ֑נוּ</l>
                                <l level="2">וְהָפֵ֖ר כַּעַסְךָ֣ עִמָּֽנוּ׃<verse eID="Ps.85.5"/></l>
                                <l level="1"><verse osisID="Ps.85.6" sID="Ps.85.6" n="ו"/>הַלְעוֹלָ֥ם תֶּאֱנַף־בָּ֑נוּ</l>
                                <l level="2">תִּמְשֹׁ֥ךְ אַ֝פְּךָ֗ לְדֹ֣ר וָדֹֽר׃<verse eID="Ps.85.6"/></l>
                                <l level="1"><verse osisID="Ps.85.7" sID="Ps.85.7" n="ז"/>הֲֽלֹא־אַ֭תָּה תָּשׁ֣וּב תְּחַיֵּ֑נוּ</l>
                                <l level="2">וְ֝עַמְּךָ֗ יִשְׂמְחוּ־בָֽךְ׃<verse eID="Ps.85.7"/></l>
                                <l level="1"><verse osisID="Ps.85.8" sID="Ps.85.8" n="ח"/>הַרְאֵ֣נוּ יְהֹוָ֣ה חַסְדֶּ֑ךָ</l>
                                <l level="2">וְ֝יֶשְׁעֲךָ֗ תִּתֶּן־לָֽנוּ׃<verse eID="Ps.85.8"/></l>
                                <l level="1"><verse osisID="Ps.85.9" sID="Ps.85.9" n="ט"/>אֶשְׁמְעָ֗ה מַה־יְדַבֵּר֮ הָאֵ֢ל <seg type="x-paseq">׀</seg> יְהֹ֫וָ֥ה</l>
                                <l level="2">כִּ֤י ׀ יְדַבֵּ֬ר שָׁל֗וֹם</l>
                                <l level="2">אֶל־עַמּ֥וֹ וְאֶל־חֲסִידָ֑יו</l>
                                <l level="3">וְאַל־יָשׁ֥וּבוּ לְכִסְלָֽה׃<verse eID="Ps.85.9"/></l>
                                <l level="1"><verse osisID="Ps.85.10" sID="Ps.85.10" n="י"/>אַ֤ךְ קָר֣וֹב לִירֵאָ֣יו יִשְׁע֑וֹ</l>
                                <l level="2">לִשְׁכֹּ֖ן כָּב֣וֹד בְּאַרְצֵֽנוּ׃<verse eID="Ps.85.10"/></l>
                                <l level="1"><verse osisID="Ps.85.11" sID="Ps.85.11" n="יא"/>חֶסֶד־וֶאֱמֶ֥ת נִפְגָּ֑שׁוּ</l>
                                <l level="2">צֶ֖דֶק וְשָׁל֣וֹם נָשָֽׁקוּ׃<verse eID="Ps.85.11"/></l>
                                <l level="1"><verse osisID="Ps.85.12" sID="Ps.85.12" n="יב"/>אֱ֭מֶת מֵאֶ֣רֶץ תִּצְמָ֑ח</l>
                                <l level="2">וְ֝צֶ֗דֶק מִשָּׁמַ֥יִם נִשְׁקָֽף׃<verse eID="Ps.85.12"/></l>
                                <l level="1"><verse osisID="Ps.85.13" sID="Ps.85.13" n="יג"/>גַּם־יְ֭הֹוָה יִתֵּ֣ן הַטּ֑וֹב</l>
                                <l level="2">וְ֝אַרְצֵ֗נוּ תִּתֵּ֥ן יְבוּלָֽהּ׃<verse eID="Ps.85.13"/></l>
                                <l level="1"><verse osisID="Ps.85.14" sID="Ps.85.14" n="יד"/>צֶ֭דֶק לְפָנָ֣יו יְהַלֵּ֑ךְ</l>
                                <l level="2">וְיָשֵׂ֖ם לְדֶ֣רֶךְ פְּעָמָֽיו׃<verse eID="Ps.85.14"/></l>
                            </lg>
                        </p>
                        <chapter eID="Ps.85"/>
                        <chapter osisID="Ps.86" sID="Ps.86" n="פו"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.86.1" sID="Ps.86.1" n="א"/>תְּפִלָּ֗ה לְדָ֫וִ֥ד</l>
                                <l level="1">הַטֵּֽה־יְהֹוָ֣ה אׇזְנְךָ֣ עֲנֵ֑נִי</l>
                                <l level="2">כִּֽי־עָנִ֖י וְאֶבְי֣וֹן אָֽנִי׃<verse eID="Ps.86.1"/></l>
                                <l level="1"><verse osisID="Ps.86.2" sID="Ps.86.2" n="ב"/>שָׁ֥מְרָ֣ה נַפְשִׁי֮ כִּֽי־חָסִ֢יד אָ֥נִי</l>
                                <l level="2">הוֹשַׁ֣ע עַ֭בְדְּךָ אַתָּ֣ה אֱלֹהַ֑י</l>
                                <l level="2">הַבּוֹטֵ֥חַ אֵלֶֽיךָ׃<verse eID="Ps.86.2"/></l>
                                <l level="1"><verse osisID="Ps.86.3" sID="Ps.86.3" n="ג"/>חׇנֵּ֥נִי אֲדֹנָ֑י</l>
                                <l level="2">כִּ֥י אֵלֶ֥יךָ אֶ֝קְרָ֗א כׇּל־הַיּֽוֹם׃<verse eID="Ps.86.3"/></l>
                                <l level="1"><verse osisID="Ps.86.4" sID="Ps.86.4" n="ד"/>שַׂ֭מֵּחַ נֶ֣פֶשׁ עַבְדֶּ֑ךָ</l>
                                <l level="2">כִּ֥י אֵלֶ֥יךָ אֲ֝דֹנָ֗י נַפְשִׁ֥י אֶשָּֽׂא׃<verse eID="Ps.86.4"/></l>
                                <l level="1"><verse osisID="Ps.86.5" sID="Ps.86.5" n="ה"/>כִּֽי־אַתָּ֣ה אֲ֭דֹנָי ט֣וֹב וְסַלָּ֑ח</l>
                                <l level="2">וְרַב־חֶ֝֗סֶד לְכׇל־קֹֽרְאֶֽיךָ׃<verse eID="Ps.86.5"/></l>
                                <l level="1"><verse osisID="Ps.86.6" sID="Ps.86.6" n="ו"/>הַאֲזִ֣ינָה יְ֭הֹוָה תְּפִלָּתִ֑י</l>
                                <l level="2">וְ֝הַקְשִׁ֗יבָה בְּק֣וֹל תַּחֲנוּנוֹתָֽי׃<verse eID="Ps.86.6"/></l>
                                <l level="1"><verse osisID="Ps.86.7" sID="Ps.86.7" n="ז"/>בְּי֣וֹם צָ֭רָתִ֥י אֶקְרָאֶ֗ךָּ</l>
                                <l level="2">כִּ֣י תַעֲנֵֽנִי׃<verse eID="Ps.86.7"/></l>
                                <l level="1"><verse osisID="Ps.86.8" sID="Ps.86.8" n="ח"/>אֵין־כָּמ֖וֹךָ בָאֱלֹהִ֥ים <seg type="x-paseq">׀</seg> אֲדֹנָ֗י</l>
                                <l level="2">וְאֵ֣ין כְּֽמַעֲשֶֽׂיךָ׃<verse eID="Ps.86.8"/></l>
                                <l level="1"><verse osisID="Ps.86.9" sID="Ps.86.9" n="ט"/>כׇּל־גּוֹיִ֤ם ׀ אֲשֶׁ֥ר עָשִׂ֗יתָ</l>
                                <l level="2">יָב֤וֹאוּ ׀ וְיִשְׁתַּֽחֲו֣וּ לְפָנֶ֣יךָ אֲדֹנָ֑י</l>
                                <l level="2">וִ֖יכַבְּד֣וּ לִשְׁמֶֽךָ׃<verse eID="Ps.86.9"/></l>
                                <l level="1"><verse osisID="Ps.86.10" sID="Ps.86.10" n="י"/>כִּֽי־גָד֣וֹל אַ֭תָּה וְעֹשֵׂ֣ה נִפְלָא֑וֹת</l>
                                <l level="2">אַתָּ֖ה אֱלֹהִ֣ים לְבַדֶּֽךָ׃<verse eID="Ps.86.10"/></l>
                                <l level="1"><verse osisID="Ps.86.11" sID="Ps.86.11" n="יא"/>ה֘וֹרֵ֤נִי יְהֹוָ֨ה ׀ דַּרְכֶּ֗ךָ</l>
                                <l level="2">אֲהַלֵּ֥ךְ בַּאֲמִתֶּ֑ךָ</l>
                                <l level="2">יַחֵ֥ד לְ֝בָבִ֗י לְיִרְאָ֥ה שְׁמֶֽךָ׃<verse eID="Ps.86.11"/></l>
                                <l level="1"><verse osisID="Ps.86.12" sID="Ps.86.12" n="יב"/>אוֹדְךָ֤ ׀ אֲדֹנָ֣י אֱ֭לֹהַי בְּכׇל־לְבָבִ֑י</l>
                                <l level="2">וַאֲכַבְּדָ֖ה שִׁמְךָ֣ לְעוֹלָֽם׃<verse eID="Ps.86.12"/></l>
                                <l level="1"><verse osisID="Ps.86.13" sID="Ps.86.13" n="יג"/>כִּֽי־חַ֭סְדְּךָ גָּד֣וֹל עָלָ֑י</l>
                                <l level="2">וְהִצַּ֥לְתָּ נַ֝פְשִׁ֗י מִשְּׁא֥וֹל תַּחְתִּיָּֽה׃<verse eID="Ps.86.13"/></l>
                                <l level="1"><verse osisID="Ps.86.14" sID="Ps.86.14" n="יד"/>אֱלֹהִ֤ים ׀ זֵ֘דִ֤ים קָֽמוּ־עָלַ֗י</l>
                                <l level="2">וַעֲדַ֣ת עָ֭רִיצִים בִּקְשׁ֣וּ נַפְשִׁ֑י</l>
                                <l level="3">וְלֹ֖א שָׂמ֣וּךָ לְנֶגְדָּֽם׃<verse eID="Ps.86.14"/></l>
                                <l level="1"><verse osisID="Ps.86.15" sID="Ps.86.15" n="טו"/>וְאַתָּ֣ה אֲ֭דֹנָי אֵל־רַח֣וּם וְחַנּ֑וּן</l>
                                <l level="2">אֶ֥רֶךְ אַ֝פַּ֗יִם וְרַב־חֶ֥סֶד וֶאֱמֶֽת׃<verse eID="Ps.86.15"/></l>
                                <l level="1"><verse osisID="Ps.86.16" sID="Ps.86.16" n="טז"/>פְּנֵ֥ה אֵלַ֗י וְחָ֫נֵּ֥נִי</l>
                                <l level="2">תְּנָֽה־עֻזְּךָ֥ לְעַבְדֶּ֑ךָ</l>
                                <l level="3">וְ֝הוֹשִׁ֗יעָה לְבֶן־אֲמָתֶֽךָ׃<verse eID="Ps.86.16"/></l>
                                <l level="1"><verse osisID="Ps.86.17" sID="Ps.86.17" n="יז"/>עֲשֵֽׂה־עִמִּ֥י א֗וֹת לְט֫וֹבָ֥ה</l>
                                <l level="2">וְיִרְא֣וּ שֹׂנְאַ֣י וְיֵבֹ֑שׁוּ</l>
                                <l level="3">כִּֽי־אַתָּ֥ה יְ֝הֹוָ֗ה עֲזַרְתַּ֥נִי וְנִחַמְתָּֽנִי׃<verse eID="Ps.86.17"/></l>
                            </lg>
                        </p>
                        <chapter eID="Ps.86"/>
                        <chapter osisID="Ps.87" sID="Ps.87" n="פז"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.87.1" sID="Ps.87.1" n="א"/>לִבְנֵי־קֹ֭רַח מִזְמ֣וֹר שִׁ֑יר</l>
                                <l level="2">יְ֝סוּדָת֗וֹ בְּהַרְרֵי־קֹֽדֶשׁ׃<verse eID="Ps.87.1"/></l>
                                <l level="1"><verse osisID="Ps.87.2" sID="Ps.87.2" n="ב"/>אֹהֵ֣ב יְ֭הֹוָה שַׁעֲרֵ֣י צִיּ֑וֹן</l>
                                <l level="2">מִ֝כֹּ֗ל מִשְׁכְּנ֥וֹת יַעֲקֹֽב׃<verse eID="Ps.87.2"/></l>
                                <l level="1"><verse osisID="Ps.87.3" sID="Ps.87.3" n="ג"/>נִ֭כְבָּדוֹת מְדֻבָּ֣ר בָּ֑ךְ</l>
                                <l level="2">עִ֖יר הָאֱלֹהִ֣ים סֶֽלָה׃<verse eID="Ps.87.3"/></l>
                                <l level="1"><verse osisID="Ps.87.4" sID="Ps.87.4" n="ד"/>אַזְכִּ֤יר ׀ רַ֥הַב וּבָבֶ֗ל לְֽיֹ֫דְעָ֥י</l>
                                <l level="2">הִנֵּ֤ה פְלֶ֣שֶׁת וְצֹ֣ר עִם־כּ֑וּשׁ</l>
                                <l level="2">זֶ֝֗ה יֻלַּד־שָֽׁם׃<verse eID="Ps.87.4"/></l>
                                <l level="1"><verse osisID="Ps.87.5" sID="Ps.87.5" n="ה"/>וּ֥לְצִיּ֨וֹן ׀ יֵאָמַ֗ר אִ֣ישׁ וְ֭אִישׁ יֻלַּד־בָּ֑הּ</l>
                                <l level="2">וְה֖וּא יְכוֹנְנֶ֣הָ עֶלְיֽוֹן׃<verse eID="Ps.87.5"/></l>
                                <l level="1"><verse osisID="Ps.87.6" sID="Ps.87.6" n="ו"/>יְֽהֹוָ֗ה יִ֭סְפֹּר בִּכְת֣וֹב עַמִּ֑ים</l>
                                <l level="2">זֶ֖ה יֻלַּד־שָׁ֣ם סֶֽלָה׃<verse eID="Ps.87.6"/></l>
                                <l level="1"><verse osisID="Ps.87.7" sID="Ps.87.7" n="ז"/>וְשָׁרִ֥ים כְּחֹלְלִ֑ים</l>
                                <l level="2">כׇּֽל־מַעְיָנַ֥י בָּֽךְ׃<verse eID="Ps.87.7"/></l>
                            </lg>
                        </p>
                        <chapter eID="Ps.87"/>
                        <chapter osisID="Ps.88" sID="Ps.88" n="פח"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.88.1" sID="Ps.88.1" n="א"/>שִׁ֥יר מִזְמ֗וֹר לִבְנֵ֫י קֹ֥רַח</l>
                                <l level="1">לַמְנַצֵּ֣חַ עַל־מָחֲלַ֣ת לְעַנּ֑וֹת</l>
                                <l level="2">מַ֝שְׂכִּ֗יל לְהֵימָ֥ן הָאֶזְרָחִֽי׃<verse eID="Ps.88.1"/></l>
                                <l level="1"><verse osisID="Ps.88.2" sID="Ps.88.2" n="ב"/>יְ֭הֹוָה אֱלֹהֵ֣י יְשׁוּעָתִ֑י</l>
                                <l level="2">יוֹם־צָעַ֖קְתִּי בַלַּ֣יְלָה נֶגְדֶּֽךָ׃<verse eID="Ps.88.2"/></l>
                                <l level="1"><verse osisID="Ps.88.3" sID="Ps.88.3" n="ג"/>תָּב֣וֹא לְ֭פָנֶיךָ תְּפִלָּתִ֑י</l>
                                <l level="2">הַטֵּ֥ה אׇ֝זְנְךָ֗ לְרִנָּתִֽי׃<verse eID="Ps.88.3"/></l>
                                <l level="1"><verse osisID="Ps.88.4" sID="Ps.88.4" n="ד"/>כִּֽי־שָׂבְעָ֣ה בְרָע֣וֹת נַפְשִׁ֑י</l>
                                <l level="2">וְחַיַּ֗י לִשְׁא֥וֹל הִגִּֽיעוּ׃<verse eID="Ps.88.4"/></l>
                                <l level="1"><verse osisID="Ps.88.5" sID="Ps.88.5" n="ה"/>נֶ֭חְשַׁבְתִּי עִם־י֣וֹרְדֵי ב֑וֹר</l>
                                <l level="2">הָ֝יִ֗יתִי כְּגֶ֣בֶר אֵֽין־אֱיָֽל׃<verse eID="Ps.88.5"/></l>
                                <l level="1"><verse osisID="Ps.88.6" sID="Ps.88.6" n="ו"/>בַּמֵּתִ֗ים חׇ֫פְשִׁ֥י</l>
                                <l level="2">כְּמ֤וֹ חֲלָלִ֨ים ׀ שֹׁ֥כְבֵי קֶ֗בֶר</l>
                                <l level="2">אֲשֶׁ֤ר לֹ֣א זְכַרְתָּ֣ם ע֑וֹד</l>
                                <l level="3">וְ֝הֵ֗מָּה מִיָּדְךָ֥ נִגְזָֽרוּ׃<verse eID="Ps.88.6"/></l>
                                <l level="1"><verse osisID="Ps.88.7" sID="Ps.88.7" n="ז"/>שַׁ֭תַּנִי בְּב֣וֹר תַּחְתִּיּ֑וֹת</l>
                                <l level="2">בְּ֝מַחֲשַׁכִּ֗ים בִּמְצֹלֽוֹת׃<verse eID="Ps.88.7"/></l>
                                <l level="1"><verse osisID="Ps.88.8" sID="Ps.88.8" n="ח"/>עָ֭לַי סָמְכָ֣ה חֲמָתֶ֑ךָ</l>
                                <l level="2">וְכׇל־מִ֝שְׁבָּרֶ֗יךָ עִנִּ֥יתָ סֶּֽלָה׃<verse eID="Ps.88.8"/></l>
                                <l level="1"><verse osisID="Ps.88.9" sID="Ps.88.9" n="ט"/>הִרְחַ֥קְתָּ מְיֻדָּעַ֗י מִ֫מֶּ֥נִּי</l>
                                <l level="2">שַׁתַּ֣נִי תוֹעֵב֣וֹת לָ֑מוֹ</l>
                                <l level="3">כָּ֝לֻ֗א וְלֹ֣א אֵצֵֽא׃<verse eID="Ps.88.9"/></l>
                                <l level="1"><verse osisID="Ps.88.10" sID="Ps.88.10" n="י"/>עֵינִ֥י דָאֲבָ֗ה מִנִּ֫י עֹ֥נִי</l>
                                <l level="2">קְרָאתִ֣יךָ יְהֹוָ֣ה בְּכׇל־י֑וֹם</l>
                                <l level="3">שִׁטַּ֖חְתִּי אֵלֶ֣יךָ כַפָּֽי׃<verse eID="Ps.88.10"/></l>
                                <l level="1"><verse osisID="Ps.88.11" sID="Ps.88.11" n="יא"/>הֲלַמֵּתִ֥ים תַּעֲשֶׂה־פֶּ֑לֶא</l>
                                <l level="2">אִם־רְ֝פָאִ֗ים יָק֤וּמוּ ׀ יוֹד֬וּךָ סֶּֽלָה׃<verse eID="Ps.88.11"/></l>
                                <l level="1"><verse osisID="Ps.88.12" sID="Ps.88.12" n="יב"/>הַיְסֻפַּ֣ר בַּקֶּ֣בֶר חַסְדֶּ֑ךָ</l>
                                <l level="2">אֱ֝מ֥וּנָתְךָ֗ בָּאֲבַדּֽוֹן׃<verse eID="Ps.88.12"/></l>
                                <l level="1"><verse osisID="Ps.88.13" sID="Ps.88.13" n="יג"/>הֲיִוָּדַ֣ע בַּחֹ֣שֶׁךְ פִּלְאֶ֑ךָ</l>
                                <l level="2">וְ֝צִדְקָתְךָ֗ בְּאֶ֣רֶץ נְשִׁיָּֽה׃<verse eID="Ps.88.13"/></l>
                                <l level="1"><verse osisID="Ps.88.14" sID="Ps.88.14" n="יד"/>וַאֲנִ֤י ׀ אֵלֶ֣יךָ יְהֹוָ֣ה שִׁוַּ֑עְתִּי</l>
                                <l level="2">וּ֝בַבֹּ֗קֶר תְּֽפִלָּתִ֥י תְקַדְּמֶֽךָּ׃<verse eID="Ps.88.14"/></l>
                                <l level="1"><verse osisID="Ps.88.15" sID="Ps.88.15" n="טו"/>לָמָ֣ה יְ֭הֹוָה תִּזְנַ֣ח נַפְשִׁ֑י</l>
                                <l level="2">תַּסְתִּ֖יר פָּנֶ֣יךָ מִמֶּֽנִּי׃<verse eID="Ps.88.15"/></l>
                                <l level="1"><verse osisID="Ps.88.16" sID="Ps.88.16" n="טז"/>עָ֘נִ֤י אֲנִ֣י וְגֹוֵ֣עַ מִנֹּ֑עַר</l>
                                <l level="2">נָשָׂ֖אתִי אֵמֶ֣יךָ אָפֽוּנָה׃<verse eID="Ps.88.16"/></l>
                                <l level="1"><verse osisID="Ps.88.17" sID="Ps.88.17" n="יז"/>עָ֭לַי עָבְר֣וּ חֲרוֹנֶ֑יךָ</l>
                                <l level="2">בִּ֝עוּתֶ֗יךָ צִמְּתוּתֻֽנִי׃<verse eID="Ps.88.17"/></l>
                                <l level="1"><verse osisID="Ps.88.18" sID="Ps.88.18" n="יח"/>סַבּ֣וּנִי כַ֭מַּיִם כׇּל־הַיּ֑וֹם</l>
                                <l level="2">הִקִּ֖יפוּ עָלַ֣י יָֽחַד׃<verse eID="Ps.88.18"/></l>
                                <l level="1"><verse osisID="Ps.88.19" sID="Ps.88.19" n="יט"/>הִרְחַ֣קְתָּ מִ֭מֶּנִּי אֹהֵ֣ב וָרֵ֑עַ</l>
                                <l level="2">מְֽיֻדָּעַ֥י מַחְשָֽׁךְ׃<verse eID="Ps.88.19"/></l>
                            </lg>
                        </p>
                        <chapter eID="Ps.88"/>
                        <chapter osisID="Ps.89" sID="Ps.89" n="פט"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.89.1" sID="Ps.89.1" n="א"/>מַ֝שְׂכִּ֗יל לְאֵיתָ֥ן הָאֶזְרָחִֽי׃<verse eID="Ps.89.1"/></l>
                                <l level="1"><verse osisID="Ps.89.2" sID="Ps.89.2" n="ב"/>חַֽסְדֵ֣י יְ֭הֹוָה עוֹלָ֣ם אָשִׁ֑ירָה</l>
                                <l level="2">לְדֹ֥ר וָדֹ֓ר ׀ אוֹדִ֖יעַ אֱמוּנָתְךָ֣ בְּפִֽי׃<verse eID="Ps.89.2"/></l>
                                <l level="1"><verse osisID="Ps.89.3" sID="Ps.89.3" n="ג"/>כִּֽי־אָמַ֗רְתִּי ע֭וֹלָם חֶ֣סֶד יִבָּנֶ֑ה</l>
                                <l level="2">שָׁמַ֓יִם ׀ תָּכִ֖ן אֱמוּנָתְךָ֣ בָהֶֽם׃<verse eID="Ps.89.3"/></l>
                                <l level="1"><verse osisID="Ps.89.4" sID="Ps.89.4" n="ד"/>כָּרַ֣תִּי בְ֭רִית לִבְחִירִ֑י</l>
                                <l level="2">נִ֝שְׁבַּ֗עְתִּי לְדָוִ֥ד עַבְדִּֽי׃<verse eID="Ps.89.4"/></l>
                                <l level="1"><verse osisID="Ps.89.5" sID="Ps.89.5" n="ה"/>עַד־ע֭וֹלָם אָכִ֣ין זַרְעֶ֑ךָ</l>
                                <l level="2">וּבָנִ֨יתִי לְדֹר־וָד֖וֹר כִּסְאֲךָ֣ סֶֽלָה׃<verse eID="Ps.89.5"/></l>
                                <l level="1"><verse osisID="Ps.89.6" sID="Ps.89.6" n="ו"/>וְי֘וֹד֤וּ שָׁמַ֣יִם פִּלְאֲךָ֣ יְהֹוָ֑ה</l>
                                <l level="2">אַף־אֱ֝מ֥וּנָתְךָ֗ בִּקְהַ֥ל קְדֹשִֽׁים׃<verse eID="Ps.89.6"/></l>
                                <l level="1"><verse osisID="Ps.89.7" sID="Ps.89.7" n="ז"/>כִּ֤י מִ֣י בַ֭שַּׁחַק יַעֲרֹ֣ךְ לַיהֹוָ֑ה</l>
                                <l level="2">יִדְמֶ֥ה לַ֝יהֹוָ֗ה בִּבְנֵ֥י אֵלִֽים׃<verse eID="Ps.89.7"/></l>
                                <l level="1"><verse osisID="Ps.89.8" sID="Ps.89.8" n="ח"/>אֵ֣ל נַ֭עֲרָץ בְּסוֹד־קְדֹשִׁ֣ים רַבָּ֑ה</l>
                                <l level="2">וְ֝נוֹרָ֗א עַל־כׇּל־סְבִיבָֽיו׃<verse eID="Ps.89.8"/></l>
                                <l level="1"><verse osisID="Ps.89.9" sID="Ps.89.9" n="ט"/>יְהֹוָ֤ה ׀ אֱלֹ֘הֵ֤י צְבָא֗וֹת</l>
                                <l level="2">מִֽי־כָמ֖וֹךָֽ חֲסִ֥ין <seg type="x-paseq">׀</seg> יָ֑הּ</l>
                                <l level="3">וֶ֝אֱמ֥וּנָתְךָ֗ סְבִיבוֹתֶֽיךָ׃<verse eID="Ps.89.9"/></l>
                                <l level="1"><verse osisID="Ps.89.10" sID="Ps.89.10" n="י"/>אַתָּ֣ה מ֭וֹשֵׁל בְּגֵא֣וּת הַיָּ֑ם</l>
                                <l level="2">בְּשׂ֥וֹא גַ֝לָּ֗יו אַתָּ֥ה תְשַׁבְּחֵֽם׃<verse eID="Ps.89.10"/></l>
                                <l level="1"><verse osisID="Ps.89.11" sID="Ps.89.11" n="יא"/>אַתָּ֤ה דִכִּ֣אתָ כֶחָלָ֣ל רָ֑הַב</l>
                                <l level="2">בִּזְר֥וֹעַ עֻ֝זְּךָ֗ פִּזַּ֥רְתָּ אוֹיְבֶֽיךָ׃<verse eID="Ps.89.11"/></l>
                                <l level="1"><verse osisID="Ps.89.12" sID="Ps.89.12" n="יב"/>לְךָ֣ שָׁ֭מַיִם אַף־לְךָ֥ אָ֑רֶץ</l>
                                <l level="2">תֵּבֵ֥ל וּ֝מְלֹאָ֗הּ אַתָּ֥ה יְסַדְתָּֽם׃<verse eID="Ps.89.12"/></l>
                                <l level="1"><verse osisID="Ps.89.13" sID="Ps.89.13" n="יג"/>צָפ֣וֹן וְ֭יָמִין אַתָּ֣ה בְרָאתָ֑ם</l>
                                <l level="2">תָּב֥וֹר וְ֝חֶרְמ֗וֹן בְּשִׁמְךָ֥ יְרַנֵּֽנוּ׃<verse eID="Ps.89.13"/></l>
                                <l level="1"><verse osisID="Ps.89.14" sID="Ps.89.14" n="יד"/>לְךָ֣ זְ֭רוֹעַ עִם־גְּבוּרָ֑ה</l>
                                <l level="2">תָּעֹ֥ז יָ֝דְךָ֗ תָּר֥וּם יְמִינֶֽךָ׃<verse eID="Ps.89.14"/></l>
                                <l level="1"><verse osisID="Ps.89.15" sID="Ps.89.15" n="טו"/>צֶ֣דֶק וּ֭מִשְׁפָּט מְכ֣וֹן כִּסְאֶ֑ךָ</l>
                                <l level="2">חֶ֥סֶד וֶ֝אֱמֶ֗ת יְֽקַדְּמ֥וּ פָנֶֽיךָ׃<verse eID="Ps.89.15"/></l>
                                <l level="1"><verse osisID="Ps.89.16" sID="Ps.89.16" n="טז"/>אַשְׁרֵ֣י הָ֭עָם יֹדְעֵ֣י תְרוּעָ֑ה</l>
                                <l level="2">יְ֝הֹוָ֗ה בְּֽאוֹר־פָּנֶ֥יךָ יְהַלֵּכֽוּן׃<verse eID="Ps.89.16"/></l>
                                <l level="1"><verse osisID="Ps.89.17" sID="Ps.89.17" n="יז"/>בְּ֭שִׁמְךָ יְגִיל֣וּן כׇּל־הַיּ֑וֹם</l>
                                <l level="2">וּבְצִדְקָתְךָ֥ יָרֽוּמוּ׃<verse eID="Ps.89.17"/></l>
                                <l level="1"><verse osisID="Ps.89.18" sID="Ps.89.18" n="יח"/>כִּי־תִפְאֶ֣רֶת עֻזָּ֣מוֹ אָ֑תָּה</l>
                                <l level="2">וּ֝בִרְצוֹנְךָ֗ <seg type="x-ketiv">תרים</seg> תָּר֥וּם קַרְנֵֽינוּ׃<verse eID="Ps.89.18"/></l>
                                <l level="1"><verse osisID="Ps.89.19" sID="Ps.89.19" n="יט"/>כִּ֣י לַ֭יהֹוָה מָגִנֵּ֑נוּ</l>
                                <l level="2">וְלִקְד֖וֹשׁ יִשְׂרָאֵ֣ל מַלְכֵּֽנוּ׃<verse eID="Ps.89.19"/></l>
                                <l level="1"><verse osisID="Ps.89.20" sID="Ps.89.20" n="כ"/>אָ֤ז דִּבַּ֥רְתָּֽ בְחָ֡זוֹן לַחֲסִידֶ֗יךָ</l>
                                <l level="2">וַתֹּ֗אמֶר שִׁוִּ֣יתִי עֵ֭זֶר עַל־גִּבּ֑וֹר</l>
                                <l level="3">הֲרִימ֖וֹתִי בָח֣וּר מֵעָֽם׃<verse eID="Ps.89.20"/></l>
                                <l level="1"><verse osisID="Ps.89.21" sID="Ps.89.21" n="כא"/>מָ֭צָאתִי דָּוִ֣ד עַבְדִּ֑י</l>
                                <l level="2">בְּשֶׁ֖מֶן קׇדְשִׁ֣י מְשַׁחְתִּֽיו׃<verse eID="Ps.89.21"/></l>
                                <l level="1"><verse osisID="Ps.89.22" sID="Ps.89.22" n="כב"/>אֲשֶׁ֣ר יָ֭דִי תִּכּ֣וֹן עִמּ֑וֹ</l>
                                <l level="2">אַף־זְרוֹעִ֥י תְאַמְּצֶֽנּוּ׃<verse eID="Ps.89.22"/></l>
                                <l level="1"><verse osisID="Ps.89.23" sID="Ps.89.23" n="כג"/>לֹא־יַשִּׁ֣יא אוֹיֵ֣ב בּ֑וֹ</l>
                                <l level="2">וּבֶן־עַ֝וְלָ֗ה לֹ֣א יְעַנֶּֽנּוּ׃<verse eID="Ps.89.23"/></l>
                                <l level="1"><verse osisID="Ps.89.24" sID="Ps.89.24" n="כד"/>וְכַתּוֹתִ֣י מִפָּנָ֣יו צָרָ֑יו</l>
                                <l level="2">וּמְשַׂנְאָ֥יו אֶגּֽוֹף׃<verse eID="Ps.89.24"/></l>
                                <l level="1"><verse osisID="Ps.89.25" sID="Ps.89.25" n="כה"/>וֶ֥אֱֽמוּנָתִ֣י וְחַסְדִּ֣י עִמּ֑וֹ</l>
                                <l level="2">וּ֝בִשְׁמִ֗י תָּר֥וּם קַרְנֽוֹ׃<verse eID="Ps.89.25"/></l>
                                <l level="1"><verse osisID="Ps.89.26" sID="Ps.89.26" n="כו"/>וְשַׂמְתִּ֣י בַיָּ֣ם יָד֑וֹ</l>
                                <l level="2">וּֽבַנְּהָר֥וֹת יְמִינֽוֹ׃<verse eID="Ps.89.26"/></l>
                                <l level="1"><verse osisID="Ps.89.27" sID="Ps.89.27" n="כז"/>ה֣וּא יִ֭קְרָאֵנִי אָ֣בִי אָ֑תָּה</l>
                                <l level="2">אֵ֝לִ֗י וְצ֣וּר יְשׁוּעָתִֽי׃<verse eID="Ps.89.27"/></l>
                                <l level="1"><verse osisID="Ps.89.28" sID="Ps.89.28" n="כח"/>אַף־אָ֭נִי בְּכ֣וֹר אֶתְּנֵ֑הוּ</l>
                                <l level="2">עֶ֝לְי֗וֹן לְמַלְכֵי־אָֽרֶץ׃<verse eID="Ps.89.28"/></l>
                                <l level="1"><verse osisID="Ps.89.29" sID="Ps.89.29" n="כט"/>לְ֭עוֹלָם <seg type="x-ketiv">אשמור</seg> אֶשְׁמׇר־ל֣וֹ חַסְדִּ֑י</l>
                                <l level="2">וּ֝בְרִיתִ֗י נֶאֱמֶ֥נֶת לֽוֹ׃<verse eID="Ps.89.29"/></l>
                                <l level="1"><verse osisID="Ps.89.30" sID="Ps.89.30" n="ל"/>וְשַׂמְתִּ֣י לָעַ֣ד זַרְע֑וֹ</l>
                                <l level="2">וְ֝כִסְא֗וֹ כִּימֵ֥י שָׁמָֽיִם׃<verse eID="Ps.89.30"/></l>
                                <l level="1"><verse osisID="Ps.89.31" sID="Ps.89.31" n="לא"/>אִם־יַעַזְב֣וּ בָ֭נָיו תּוֹרָתִ֑י</l>
                                <l level="2">וּ֝בְמִשְׁפָּטַ֗י לֹ֣א יֵלֵכֽוּן׃<verse eID="Ps.89.31"/></l>
                                <l level="1"><verse osisID="Ps.89.32" sID="Ps.89.32" n="לב"/>אִם־חֻקֹּתַ֥י יְחַלֵּ֑לוּ</l>
                                <l level="2">וּ֝מִצְוֺתַ֗י לֹ֣א יִשְׁמֹֽרוּ׃<verse eID="Ps.89.32"/></l>
                                <l level="1"><verse osisID="Ps.89.33" sID="Ps.89.33" n="לג"/>וּפָקַדְתִּ֣י בְשֵׁ֣בֶט פִּשְׁעָ֑ם</l>
                                <l level="2">וּבִנְגָעִ֥ים עֲוֺנָֽם׃<verse eID="Ps.89.33"/></l>
                                <l level="1"><verse osisID="Ps.89.34" sID="Ps.89.34" n="לד"/>וְ֭חַסְדִּי לֹא־אָפִ֣יר מֵעִמּ֑וֹ</l>
                                <l level="2">וְלֹא־אֲ֝שַׁקֵּ֗ר בֶּאֱמוּנָתִֽי׃<verse eID="Ps.89.34"/></l>
                                <l level="1"><verse osisID="Ps.89.35" sID="Ps.89.35" n="לה"/>לֹֽא־אֲחַלֵּ֥ל בְּרִיתִ֑י</l>
                                <l level="2">וּמוֹצָ֥א שְׂ֝פָתַ֗י לֹ֣א אֲשַׁנֶּֽה׃<verse eID="Ps.89.35"/></l>
                                <l level="1"><verse osisID="Ps.89.36" sID="Ps.89.36" n="לו"/>אַ֭חַת נִשְׁבַּ֣עְתִּי בְקׇדְשִׁ֑י</l>
                                <l level="2">אִֽם־לְדָוִ֥ד אֲכַזֵּֽב׃<verse eID="Ps.89.36"/></l>
                                <l level="1"><verse osisID="Ps.89.37" sID="Ps.89.37" n="לז"/>זַ֭רְעוֹ לְעוֹלָ֣ם יִהְיֶ֑ה</l>
                                <l level="2">וְכִסְא֖וֹ כַשֶּׁ֣מֶשׁ נֶגְדִּֽי׃<verse eID="Ps.89.37"/></l>
                                <l level="1"><verse osisID="Ps.89.38" sID="Ps.89.38" n="לח"/>כְּ֭יָרֵחַ יִכּ֣וֹן עוֹלָ֑ם</l>
                                <l level="2">וְעֵ֥ד בַּ֝שַּׁ֗חַק נֶאֱמָ֥ן סֶֽלָה׃<verse eID="Ps.89.38"/></l>
                                <l level="1"><verse osisID="Ps.89.39" sID="Ps.89.39" n="לט"/>וְאַתָּ֣ה זָ֭נַחְתָּ וַתִּמְאָ֑ס</l>
                                <l level="2">הִ֝תְעַבַּ֗רְתָּ עִם־מְשִׁיחֶֽךָ׃<verse eID="Ps.89.39"/></l>
                                <l level="1"><verse osisID="Ps.89.40" sID="Ps.89.40" n="מ"/>נֵ֭אַרְתָּה בְּרִ֣ית עַבְדֶּ֑ךָ</l>
                                <l level="2">חִלַּ֖לְתָּ לָאָ֣רֶץ נִזְרֽוֹ׃<verse eID="Ps.89.40"/></l>
                                <l level="1"><verse osisID="Ps.89.41" sID="Ps.89.41" n="מא"/>פָּרַ֥צְתָּ כׇל־גְּדֵרֹתָ֑יו</l>
                                <l level="2">שַׂ֖מְתָּ מִבְצָרָ֣יו מְחִתָּֽה׃<verse eID="Ps.89.41"/></l>
                                <l level="1"><verse osisID="Ps.89.42" sID="Ps.89.42" n="מב"/>שַׁ֭סֻּהוּ כׇּל־עֹ֣בְרֵי דָ֑רֶךְ</l>
                                <l level="2">הָיָ֥ה חֶ֝רְפָּ֗ה לִשְׁכֵנָֽיו׃<verse eID="Ps.89.42"/></l>
                                <l level="1"><verse osisID="Ps.89.43" sID="Ps.89.43" n="מג"/>הֲ֭רִימוֹתָ יְמִ֣ין צָרָ֑יו</l>
                                <l level="2">הִ֝שְׂמַ֗חְתָּ כׇּל־אוֹיְבָֽיו׃<verse eID="Ps.89.43"/></l>
                                <l level="1"><verse osisID="Ps.89.44" sID="Ps.89.44" n="מד"/>אַף־תָּ֭שִׁיב צ֣וּר חַרְבּ֑וֹ</l>
                                <l level="2">וְלֹ֥א הֲ֝קֵימֹת֗וֹ בַּמִּלְחָמָֽה׃<verse eID="Ps.89.44"/></l>
                                <l level="1"><verse osisID="Ps.89.45" sID="Ps.89.45" n="מה"/>הִשְׁבַּ֥תָּ מִטְּהָר֑וֹ</l>
                                <l level="2">וְ֝כִסְא֗וֹ לָאָ֥רֶץ מִגַּֽרְתָּה׃<verse eID="Ps.89.45"/></l>
                                <l level="1"><verse osisID="Ps.89.46" sID="Ps.89.46" n="מו"/>הִ֭קְצַרְתָּ יְמֵ֣י עֲלוּמָ֑יו</l>
                                <l level="2">הֶ֥עֱטִ֨יתָ עָלָ֖יו בּוּשָׁ֣ה סֶֽלָה׃<verse eID="Ps.89.46"/></l>
                                <l level="1"><verse osisID="Ps.89.47" sID="Ps.89.47" n="מז"/>עַד־מָ֣ה יְ֭הֹוָה תִּסָּתֵ֣ר לָנֶ֑צַח</l>
                                <l level="2">תִּבְעַ֖ר כְּמוֹ־אֵ֣שׁ חֲמָתֶֽךָ׃<verse eID="Ps.89.47"/></l>
                                <l level="1"><verse osisID="Ps.89.48" sID="Ps.89.48" n="מח"/>זְכׇר־אֲנִ֥י מֶה־חָ֑לֶד</l>
                                <l level="2">עַל־מַה־שָּׁ֝֗וְא בָּרָ֥אתָ כׇל־בְּנֵֽי־אָדָֽם׃<verse eID="Ps.89.48"/></l>
                                <l level="1"><verse osisID="Ps.89.49" sID="Ps.89.49" n="מט"/>מִ֤י גֶ֣בֶר יִֽ֭חְיֶה וְלֹ֣א יִרְאֶה־מָּ֑וֶת</l>
                                <l level="2">יְמַלֵּ֨ט נַפְשׁ֖וֹ מִיַּד־שְׁא֣וֹל סֶֽלָה׃<verse eID="Ps.89.49"/></l>
                                <l level="1"><verse osisID="Ps.89.50" sID="Ps.89.50" n="נ"/>אַיֵּ֤ה ׀ חֲסָדֶ֖יךָ הָרִאשֹׁנִ֥ים <seg type="x-paseq">׀</seg> אֲדֹנָ֑י</l>
                                <l level="2">נִשְׁבַּ֥עְתָּ לְ֝דָוִ֗ד בֶּאֱמוּנָתֶֽךָ׃<verse eID="Ps.89.50"/></l>
                                <l level="1"><verse osisID="Ps.89.51" sID="Ps.89.51" n="נא"/>זְכֹ֣ר אֲ֭דֹנָי חֶרְפַּ֣ת עֲבָדֶ֑יךָ</l>
                                <l level="2">שְׂאֵתִ֥י בְ֝חֵיקִ֗י כׇּל־רַבִּ֥ים עַמִּֽים׃<verse eID="Ps.89.51"/></l>
                                <l level="1"><verse osisID="Ps.89.52" sID="Ps.89.52" n="נב"/>אֲשֶׁ֤ר חֵרְפ֖וּ אוֹיְבֶ֥יךָ <seg type="x-paseq">׀</seg> יְהֹוָ֑ה</l>
                                <l level="2">אֲשֶׁ֥ר חֵ֝רְפ֗וּ עִקְּב֥וֹת מְשִׁיחֶֽךָ׃<verse eID="Ps.89.52"/></l>
                                <l level="1"><verse osisID="Ps.89.53" sID="Ps.89.53" n="נג"/>בָּר֖וּךְ יְהֹוָ֥ה לְ֝עוֹלָ֗ם</l>
                                <l level="2">אָ֘מֵ֥ן <seg type="x-paseq">׀</seg> וְאָמֵֽן׃<verse eID="Ps.89.53"/></l>
                            </lg>
                        </p>
                        <chapter eID="Ps.89"/>
                    </div>
                    <div type="section" scope="Ps.90-Ps.106">
                        <title>ספר רביעי</title>
                        <chapter osisID="Ps.90" sID="Ps.90" n="צ"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.90.1" sID="Ps.90.1" n="א"/>תְּפִלָּה֮ לְמֹשֶׁ֢ה אִֽישׁ־הָאֱלֹ֫הִ֥ים</l>
                                <l level="1">אֲֽדֹנָ֗י מָע֣וֹן אַ֭תָּה הָיִ֥יתָ לָּ֗נוּ</l>
                                <l level="2">בְּדֹ֣ר וָדֹֽר׃<verse eID="Ps.90.1"/></l>
                                <l level="1"><verse osisID="Ps.90.2" sID="Ps.90.2" n="ב"/>בְּטֶ֤רֶם ׀ הָ֘רִ֤ים יֻלָּ֗דוּ</l>
                                <l level="2">וַתְּח֣וֹלֵֽל אֶ֣רֶץ וְתֵבֵ֑ל</l>
                                <l level="3">וּֽמֵעוֹלָ֥ם עַד־ע֝וֹלָ֗ם אַתָּ֥ה אֵֽל׃<verse eID="Ps.90.2"/></l>
                                <l level="1"><verse osisID="Ps.90.3" sID="Ps.90.3" n="ג"/>תָּשֵׁ֣ב אֱ֭נוֹשׁ עַד־דַּכָּ֑א</l>
                                <l level="2">וַ֝תֹּ֗אמֶר שׁ֣וּבוּ בְנֵֽי־אָדָֽם׃<verse eID="Ps.90.3"/></l>
                                <l level="1"><verse osisID="Ps.90.4" sID="Ps.90.4" n="ד"/>כִּ֤י אֶ֪לֶף שָׁנִ֡ים בְּֽעֵינֶ֗יךָ</l>
                                <l level="2">כְּי֣וֹם אֶ֭תְמוֹל כִּ֣י יַֽעֲבֹ֑ר</l>
                                <l level="3">וְאַשְׁמוּרָ֥ה בַלָּֽיְלָה׃<verse eID="Ps.90.4"/></l>
                                <l level="1"><verse osisID="Ps.90.5" sID="Ps.90.5" n="ה"/>זְ֭רַמְתָּם שֵׁנָ֣ה יִהְי֑וּ</l>
                                <l level="2">בַּ֝בֹּ֗קֶר כֶּחָצִ֥יר יַחֲלֹֽף׃<verse eID="Ps.90.5"/></l>
                                <l level="1"><verse osisID="Ps.90.6" sID="Ps.90.6" n="ו"/>בַּ֭בֹּקֶר יָצִ֣יץ וְחָלָ֑ף</l>
                                <l level="2">לָ֝עֶ֗רֶב יְמוֹלֵ֥ל וְיָבֵֽשׁ׃<verse eID="Ps.90.6"/></l>
                                <l level="1"><verse osisID="Ps.90.7" sID="Ps.90.7" n="ז"/>כִּֽי־כָלִ֥ינוּ בְאַפֶּ֑ךָ</l>
                                <l level="2">וּֽבַחֲמָתְךָ֥ נִבְהָֽלְנוּ׃<verse eID="Ps.90.7"/></l>
                                <l level="1"><verse osisID="Ps.90.8" sID="Ps.90.8" n="ח"/>שַׁתָּ֣ עֲוֺנֹתֵ֣ינוּ לְנֶגְדֶּ֑ךָ</l>
                                <l level="2">עֲ֝לֻמֵ֗נוּ לִמְא֥וֹר פָּנֶֽיךָ׃<verse eID="Ps.90.8"/></l>
                                <l level="1"><verse osisID="Ps.90.9" sID="Ps.90.9" n="ט"/>כִּ֣י כׇל־יָ֭מֵינוּ פָּנ֣וּ בְעֶבְרָתֶ֑ךָ</l>
                                <l level="2">כִּלִּ֖ינוּ שָׁנֵ֣ינוּ כְמוֹ־הֶֽגֶה׃<verse eID="Ps.90.9"/></l>
                                <l level="1"><verse osisID="Ps.90.10" sID="Ps.90.10" n="י"/>יְמֵֽי־שְׁנוֹתֵ֨ינוּ בָהֶ֥ם שִׁבְעִ֪ים שָׁנָ֡ה</l>
                                <l level="2">וְאִ֤ם בִּגְבוּרֹ֨ת ׀ שְׁמ֘וֹנִ֤ים שָׁנָ֗ה</l>
                                <l level="1">וְ֭רׇהְבָּם עָמָ֣ל וָאָ֑וֶן</l>
                                <l level="2">כִּי־גָ֥ז חִ֝֗ישׁ וַנָּעֻֽפָה׃<verse eID="Ps.90.10"/></l>
                                <l level="1"><verse osisID="Ps.90.11" sID="Ps.90.11" n="יא"/>מִֽי־י֭וֹדֵעַ עֹ֣ז אַפֶּ֑ךָ</l>
                                <l level="2">וּ֝כְיִרְאָתְךָ֗ עֶבְרָתֶֽךָ׃<verse eID="Ps.90.11"/></l>
                                <l level="1"><verse osisID="Ps.90.12" sID="Ps.90.12" n="יב"/>לִמְנ֣וֹת יָ֭מֵינוּ כֵּ֣ן הוֹדַ֑ע</l>
                                <l level="2">וְ֝נָבִ֗א לְבַ֣ב חׇכְמָֽה׃<verse eID="Ps.90.12"/></l>
                                <l level="1"><verse osisID="Ps.90.13" sID="Ps.90.13" n="יג"/>שׁוּבָ֣ה יְ֭הֹוָה עַד־מָתָ֑י</l>
                                <l level="2">וְ֝הִנָּחֵ֗ם עַל־עֲבָדֶֽיךָ׃<verse eID="Ps.90.13"/></l>
                                <l level="1"><verse osisID="Ps.90.14" sID="Ps.90.14" n="יד"/>שַׂבְּעֵ֣נוּ בַבֹּ֣קֶר חַסְדֶּ֑ךָ</l>
                                <l level="2">וּֽנְרַנְּנָ֥ה וְ֝נִשְׂמְחָ֗ה בְּכׇל־יָמֵֽינוּ׃<verse eID="Ps.90.14"/></l>
                                <l level="1"><verse osisID="Ps.90.15" sID="Ps.90.15" n="טו"/>שַׂ֭מְּחֵנוּ כִּימ֣וֹת עִנִּיתָ֑נוּ</l>
                                <l level="2">שְׁ֝נ֗וֹת רָאִ֥ינוּ רָעָֽה׃<verse eID="Ps.90.15"/></l>
                                <l level="1"><verse osisID="Ps.90.16" sID="Ps.90.16" n="טז"/>יֵרָאֶ֣ה אֶל־עֲבָדֶ֣יךָ פׇעֳלֶ֑ךָ</l>
                                <l level="2">וַ֝הֲדָרְךָ֗ עַל־בְּנֵיהֶֽם׃<verse eID="Ps.90.16"/></l>
                                <l level="1"><verse osisID="Ps.90.17" sID="Ps.90.17" n="יז"/>וִיהִ֤י ׀ נֹ֤עַם אֲדֹנָ֥י אֱלֹהֵ֗ינוּ עָ֫לֵ֥ינוּ</l>
                                <l level="2">וּמַעֲשֵׂ֣ה יָ֭דֵינוּ כּוֹנְנָ֥ה עָלֵ֑ינוּ</l>
                                <l level="3">וּֽמַעֲשֵׂ֥ה יָ֝דֵ֗ינוּ כּוֹנְנֵֽהוּ׃<verse eID="Ps.90.17"/></l>
                            </lg>
                        </p>
                        <chapter eID="Ps.90"/>
                        <chapter osisID="Ps.91" sID="Ps.91" n="צא"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.91.1" sID="Ps.91.1" n="א"/>יֹ֭שֵׁב בְּסֵ֣תֶר עֶלְי֑וֹן</l>
                                <l level="2">בְּצֵ֥ל שַׁ֝דַּ֗י יִתְלוֹנָֽן׃<verse eID="Ps.91.1"/></l>
                                <l level="1"><verse osisID="Ps.91.2" sID="Ps.91.2" n="ב"/>אֹמַ֗ר לַ֭יהֹוָה מַחְסִ֣י וּמְצוּדָתִ֑י</l>
                                <l level="2">אֱ֝לֹהַ֗י אֶבְטַח־בּֽוֹ׃<verse eID="Ps.91.2"/></l>
                                <l level="1"><verse osisID="Ps.91.3" sID="Ps.91.3" n="ג"/>כִּ֤י ה֣וּא יַ֭צִּילְךָ מִפַּ֥ח יָק֗וּשׁ</l>
                                <l level="2">מִדֶּ֥בֶר הַוּֽוֹת׃<verse eID="Ps.91.3"/></l>
                                <l level="1"><verse osisID="Ps.91.4" sID="Ps.91.4" n="ד"/>בְּאֶבְרָת֨וֹ ׀ יָ֣סֶךְ לָ֭ךְ</l>
                                <l level="2">וְתַחַת־כְּנָפָ֣יו תֶּחְסֶ֑ה</l>
                                <l level="3">צִנָּ֖ה וְסֹחֵרָ֣ה אֲמִתּֽוֹ׃<verse eID="Ps.91.4"/></l>
                                <l level="1"><verse osisID="Ps.91.5" sID="Ps.91.5" n="ה"/>לֹֽא־תִ֭ירָא מִפַּ֣חַד לָ֑יְלָה</l>
                                <l level="2">מֵ֝חֵ֗ץ יָע֥וּף יוֹמָֽם׃<verse eID="Ps.91.5"/></l>
                                <l level="1"><verse osisID="Ps.91.6" sID="Ps.91.6" n="ו"/>מִ֭דֶּבֶר בָּאֹ֣פֶל יַהֲלֹ֑ךְ</l>
                                <l level="2">מִ֝קֶּ֗טֶב יָשׁ֥וּד צׇהֳרָֽיִם׃<verse eID="Ps.91.6"/></l>
                                <l level="1"><verse osisID="Ps.91.7" sID="Ps.91.7" n="ז"/>יִפֹּ֤ל מִצִּדְּךָ֨ ׀ אֶ֗לֶף</l>
                                <l level="2">וּרְבָבָ֥ה מִימִינֶ֑ךָ</l>
                                <l level="3">אֵ֝לֶ֗יךָ לֹ֣א יִגָּֽשׁ׃<verse eID="Ps.91.7"/></l>
                                <l level="1"><verse osisID="Ps.91.8" sID="Ps.91.8" n="ח"/>רַ֭ק בְּעֵינֶ֣יךָ תַבִּ֑יט</l>
                                <l level="2">וְשִׁלֻּמַ֖ת רְשָׁעִ֣ים תִּרְאֶֽה׃<verse eID="Ps.91.8"/></l>
                                <l level="1"><verse osisID="Ps.91.9" sID="Ps.91.9" n="ט"/>כִּֽי־אַתָּ֣ה יְהֹוָ֣ה מַחְסִ֑י</l>
                                <l level="2">עֶ֝לְי֗וֹן שַׂ֣מְתָּ מְעוֹנֶֽךָ׃<verse eID="Ps.91.9"/></l>
                                <l level="1"><verse osisID="Ps.91.10" sID="Ps.91.10" n="י"/>לֹא־תְאֻנֶּ֣ה אֵלֶ֣יךָ רָעָ֑ה</l>
                                <l level="2">וְ֝נֶ֗גַע לֹא־יִקְרַ֥ב בְּאׇהֳלֶֽךָ׃<verse eID="Ps.91.10"/></l>
                                <l level="1"><verse osisID="Ps.91.11" sID="Ps.91.11" n="יא"/>כִּ֣י מַ֭לְאָכָיו יְצַוֶּה־לָּ֑ךְ</l>
                                <l level="2">לִ֝שְׁמׇרְךָ֗ בְּכׇל־דְּרָכֶֽיךָ׃<verse eID="Ps.91.11"/></l>
                                <l level="1"><verse osisID="Ps.91.12" sID="Ps.91.12" n="יב"/>עַל־כַּפַּ֥יִם יִשָּׂא֑וּנְךָ</l>
                                <l level="2">פֶּן־תִּגֹּ֖ף בָּאֶ֣בֶן רַגְלֶֽךָ׃<verse eID="Ps.91.12"/></l>
                                <l level="1"><verse osisID="Ps.91.13" sID="Ps.91.13" n="יג"/>עַל־שַׁ֣חַל וָפֶ֣תֶן תִּדְרֹ֑ךְ</l>
                                <l level="2">תִּרְמֹ֖ס כְּפִ֣יר וְתַנִּֽין׃<verse eID="Ps.91.13"/></l>
                                <l level="1"><verse osisID="Ps.91.14" sID="Ps.91.14" n="יד"/>כִּ֤י בִ֣י חָ֭שַׁק וַאֲפַלְּטֵ֑הוּ</l>
                                <l level="2">אֲ֝שַׂגְּבֵ֗הוּ כִּֽי־יָדַ֥ע שְׁמִֽי׃<verse eID="Ps.91.14"/></l>
                                <l level="1"><verse osisID="Ps.91.15" sID="Ps.91.15" n="טו"/>יִקְרָאֵ֨נִי ׀ וְֽאֶעֱנֵ֗הוּ</l>
                                <l level="2">עִמּֽוֹ־אָנֹכִ֥י בְצָרָ֑ה</l>
                                <l level="3">אֲ֝חַלְּצֵ֗הוּ וַאֲכַבְּדֵֽהוּ׃<verse eID="Ps.91.15"/></l>
                                <l level="1"><verse osisID="Ps.91.16" sID="Ps.91.16" n="טז"/>אֹ֣רֶךְ יָ֭מִים אַשְׂבִּיעֵ֑הוּ</l>
                                <l level="2">וְ֝אַרְאֵ֗הוּ בִּישׁוּעָתִֽי׃<verse eID="Ps.91.16"/></l>
                            </lg>
                        </p>
                        <chapter eID="Ps.91"/>
                        <chapter osisID="Ps.92" sID="Ps.92" n="צב"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.92.1" sID="Ps.92.1" n="א"/>מִזְמ֥וֹר שִׁ֗יר לְי֣וֹם הַשַּׁבָּֽת׃<verse eID="Ps.92.1"/></l>
                                <l level="1"><verse osisID="Ps.92.2" sID="Ps.92.2" n="ב"/>ט֗וֹב לְהֹד֥וֹת לַיהֹוָ֑ה</l>
                                <l level="2">וּלְזַמֵּ֖ר לְשִׁמְךָ֣ עֶלְיֽוֹן׃<verse eID="Ps.92.2"/></l>
                                <l level="1"><verse osisID="Ps.92.3" sID="Ps.92.3" n="ג"/>לְהַגִּ֣יד בַּבֹּ֣קֶר חַסְדֶּ֑ךָ</l>
                                <l level="2">וֶ֝אֱמ֥וּנָתְךָ֗ בַּלֵּילֽוֹת׃<verse eID="Ps.92.3"/></l>
                                <l level="1"><verse osisID="Ps.92.4" sID="Ps.92.4" n="ד"/>עֲֽלֵי־עָ֭שׂוֹר וַעֲלֵי־נָ֑בֶל</l>
                                <l level="2">עֲלֵ֖י הִגָּי֣וֹן בְּכִנּֽוֹר׃<verse eID="Ps.92.4"/></l>
                                <l level="1"><verse osisID="Ps.92.5" sID="Ps.92.5" n="ה"/>כִּ֤י שִׂמַּחְתַּ֣נִי יְהֹוָ֣ה בְּפׇעֳלֶ֑ךָ</l>
                                <l level="2">בְּֽמַעֲשֵׂ֖י יָדֶ֣יךָ אֲרַנֵּֽן׃<verse eID="Ps.92.5"/></l>
                                <l level="1"><verse osisID="Ps.92.6" sID="Ps.92.6" n="ו"/>מַה־גָּדְל֣וּ מַעֲשֶׂ֣יךָ יְהֹוָ֑ה</l>
                                <l level="2">מְ֝אֹ֗ד עָמְק֥וּ מַחְשְׁבֹתֶֽיךָ׃<verse eID="Ps.92.6"/></l>
                                <l level="1"><verse osisID="Ps.92.7" sID="Ps.92.7" n="ז"/>אִֽישׁ־בַּ֭עַר לֹ֣א יֵדָ֑ע</l>
                                <l level="2">וּ֝כְסִ֗יל לֹא־יָבִ֥ין אֶת־זֹֽאת׃<verse eID="Ps.92.7"/></l>
                                <l level="1"><verse osisID="Ps.92.8" sID="Ps.92.8" n="ח"/>בִּפְרֹ֤חַ רְשָׁעִ֨ים ׀ כְּמ֥וֹ עֵ֗שֶׂב</l>
                                <l level="2">וַ֭יָּצִיצוּ כׇּל־פֹּ֣עֲלֵי אָ֑וֶן</l>
                                <l level="3">לְהִשָּׁמְדָ֥ם עֲדֵי־עַֽד׃<verse eID="Ps.92.8"/></l>
                                <l level="1"><verse osisID="Ps.92.9" sID="Ps.92.9" n="ט"/>וְאַתָּ֥ה מָר֗וֹם</l>
                                <l level="2">לְעֹלָ֥ם יְהֹוָֽה׃<verse eID="Ps.92.9"/></l>
                                <l level="1"><verse osisID="Ps.92.10" sID="Ps.92.10" n="י"/>כִּ֤י הִנֵּ֪ה אֹיְבֶ֡יךָ <seg type="x-paseq">׀</seg> יְֽהֹוָ֗ה</l>
                                <l level="2">כִּֽי־הִנֵּ֣ה אֹיְבֶ֣יךָ יֹאבֵ֑דוּ</l>
                                <l level="3">יִ֝תְפָּרְד֗וּ כׇּל־פֹּ֥עֲלֵי אָֽוֶן׃<verse eID="Ps.92.10"/></l>
                                <l level="1"><verse osisID="Ps.92.11" sID="Ps.92.11" n="יא"/>וַתָּ֣רֶם כִּרְאֵ֣ים קַרְנִ֑י</l>
                                <l level="2">בַּ֝לֹּתִ֗י בְּשֶׁ֣מֶן רַעֲנָֽן׃<verse eID="Ps.92.11"/></l>
                                <l level="1"><verse osisID="Ps.92.12" sID="Ps.92.12" n="יב"/>וַתַּבֵּ֥ט עֵינִ֗י בְּשׁ֫וּרָ֥י</l>
                                <l level="2">בַּקָּמִ֖ים עָלַ֥י מְרֵעִ֗ים</l>
                                <l level="2">תִּשְׁמַ֥עְנָה אׇזְנָֽי׃<verse eID="Ps.92.12"/></l>
                                <l level="1"><verse osisID="Ps.92.13" sID="Ps.92.13" n="יג"/>צַ֭דִּיק כַּתָּמָ֣ר יִפְרָ֑ח</l>
                                <l level="2">כְּאֶ֖רֶז בַּלְּבָנ֣וֹן יִשְׂגֶּֽה׃<verse eID="Ps.92.13"/></l>
                                <l level="1"><verse osisID="Ps.92.14" sID="Ps.92.14" n="יד"/>שְׁ֭תוּלִים בְּבֵ֣ית יְהֹוָ֑ה</l>
                                <l level="2">בְּחַצְר֖וֹת אֱלֹהֵ֣ינוּ יַפְרִֽיחוּ׃<verse eID="Ps.92.14"/></l>
                                <l level="1"><verse osisID="Ps.92.15" sID="Ps.92.15" n="טו"/>ע֭וֹד יְנוּב֣וּן בְּשֵׂיבָ֑ה</l>
                                <l level="2">דְּשֵׁנִ֖ים וְֽרַעֲנַנִּ֣ים יִהְיֽוּ׃<verse eID="Ps.92.15"/></l>
                                <l level="1"><verse osisID="Ps.92.16" sID="Ps.92.16" n="טז"/>לְ֭הַגִּיד כִּֽי־יָשָׁ֣ר יְהֹוָ֑ה</l>
                                <l level="2">צ֝וּרִ֗י וְֽלֹא־עַוְלָ֥תָה <seg type="x-ketiv">עלתה</seg> בּֽוֹ׃<verse eID="Ps.92.16"/></l>
                            </lg>
                        </p>
                        <chapter eID="Ps.92"/>
                        <chapter osisID="Ps.93" sID="Ps.93" n="צג"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.93.1" sID="Ps.93.1" n="א"/>יְהֹוָ֣ה מָלָךְ֮ גֵּא֢וּת לָ֫בֵ֥שׁ</l>
                                <l level="2">לָבֵ֣שׁ יְ֭הֹוָה עֹ֣ז הִתְאַזָּ֑ר</l>
                                <l level="3">אַף־תִּכּ֥וֹן תֵּ֝בֵ֗ל בַּל־תִּמּֽוֹט׃<verse eID="Ps.93.1"/></l>
                                <l level="1"><verse osisID="Ps.93.2" sID="Ps.93.2" n="ב"/>נָכ֣וֹן כִּסְאֲךָ֣ מֵאָ֑ז</l>
                                <l level="2">מֵעוֹלָ֣ם אָֽתָּה׃<verse eID="Ps.93.2"/></l>
                                <l level="1"><verse osisID="Ps.93.3" sID="Ps.93.3" n="ג"/>נָשְׂא֤וּ נְהָר֨וֹת ׀ יְֽהֹוָ֗ה</l>
                                <l level="2">נָשְׂא֣וּ נְהָר֣וֹת קוֹלָ֑ם</l>
                                <l level="3">יִשְׂא֖וּ נְהָר֣וֹת דׇּכְיָֽם׃<verse eID="Ps.93.3"/></l>
                                <l level="1"><verse osisID="Ps.93.4" sID="Ps.93.4" n="ד"/>מִקֹּל֨וֹת ׀ מַ֤יִם רַבִּ֗ים</l>
                                <l level="2">אַדִּירִ֣ים מִשְׁבְּרֵי־יָ֑ם</l>
                                <l level="3">אַדִּ֖יר בַּמָּר֣וֹם יְהֹוָֽה׃<verse eID="Ps.93.4"/></l>
                                <l level="1"><verse osisID="Ps.93.5" sID="Ps.93.5" n="ה"/>עֵֽדֹתֶ֨יךָ ׀ נֶאֶמְנ֬וּ מְאֹ֗ד</l>
                                <l level="2">לְבֵיתְךָ֥ נַאֲוָה־קֹ֑דֶשׁ</l>
                                <l level="3">יְ֝הֹוָ֗ה לְאֹ֣רֶךְ יָמִֽים׃<verse eID="Ps.93.5"/></l>
                            </lg>
                        </p>
                        <chapter eID="Ps.93"/>
                        <chapter osisID="Ps.94" sID="Ps.94" n="צד"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.94.1" sID="Ps.94.1" n="א"/>אֵל־נְקָמ֥וֹת יְהֹוָ֑ה</l>
                                <l level="2">אֵ֖ל נְקָמ֣וֹת הוֹפִֽיעַ׃<verse eID="Ps.94.1"/></l>
                                <l level="1"><verse osisID="Ps.94.2" sID="Ps.94.2" n="ב"/>הִ֭נָּשֵׂא שֹׁפֵ֣ט הָאָ֑רֶץ</l>
                                <l level="2">הָשֵׁ֥ב גְּ֝מ֗וּל עַל־גֵּאִֽים׃<verse eID="Ps.94.2"/></l>
                                <l level="1"><verse osisID="Ps.94.3" sID="Ps.94.3" n="ג"/>עַד־מָתַ֖י רְשָׁעִ֥ים <seg type="x-paseq">׀</seg> יְהֹוָ֑ה</l>
                                <l level="2">עַד־מָ֝תַ֗י רְשָׁעִ֥ים יַעֲלֹֽזוּ׃<verse eID="Ps.94.3"/></l>
                                <l level="1"><verse osisID="Ps.94.4" sID="Ps.94.4" n="ד"/>יַבִּ֣יעוּ יְדַבְּר֣וּ עָתָ֑ק</l>
                                <l level="2">יִ֝תְאַמְּר֗וּ כׇּל־פֹּ֥עֲלֵי אָֽוֶן׃<verse eID="Ps.94.4"/></l>
                                <l level="1"><verse osisID="Ps.94.5" sID="Ps.94.5" n="ה"/>עַמְּךָ֣ יְהֹוָ֣ה יְדַכְּא֑וּ</l>
                                <l level="2">וְֽנַחֲלָתְךָ֥ יְעַנּֽוּ׃<verse eID="Ps.94.5"/></l>
                                <l level="1"><verse osisID="Ps.94.6" sID="Ps.94.6" n="ו"/>אַלְמָנָ֣ה וְגֵ֣ר יַהֲרֹ֑גוּ</l>
                                <l level="2">וִ֖יתוֹמִ֣ים יְרַצֵּֽחוּ׃<verse eID="Ps.94.6"/></l>
                                <l level="1"><verse osisID="Ps.94.7" sID="Ps.94.7" n="ז"/>וַ֭יֹּ֣אמְרוּ לֹ֣א יִרְאֶה־יָּ֑הּ</l>
                                <l level="2">וְלֹא־יָ֝בִ֗ין אֱלֹהֵ֥י יַעֲקֹֽב׃<verse eID="Ps.94.7"/></l>
                                <l level="1"><verse osisID="Ps.94.8" sID="Ps.94.8" n="ח"/>בִּ֭ינוּ בֹּעֲרִ֣ים בָּעָ֑ם</l>
                                <l level="2">וּ֝כְסִילִ֗ים מָתַ֥י תַּשְׂכִּֽילוּ׃<verse eID="Ps.94.8"/></l>
                                <l level="1"><verse osisID="Ps.94.9" sID="Ps.94.9" n="ט"/>הֲנֹ֣טַֽע אֹ֭זֶן הֲלֹ֣א יִשְׁמָ֑ע</l>
                                <l level="2">אִֽם־יֹ֥צֵֽר עַ֝֗יִן הֲלֹ֣א יַבִּֽיט׃<verse eID="Ps.94.9"/></l>
                                <l level="1"><verse osisID="Ps.94.10" sID="Ps.94.10" n="י"/>הֲיֹסֵ֣ר גּ֭וֹיִם הֲלֹ֣א יוֹכִ֑יחַ</l>
                                <l level="2">הַֽמְלַמֵּ֖ד אָדָ֣ם דָּֽעַת׃<verse eID="Ps.94.10"/></l>
                                <l level="1"><verse osisID="Ps.94.11" sID="Ps.94.11" n="יא"/>יְֽהֹוָ֗ה יֹ֭דֵעַ מַחְשְׁב֣וֹת אָדָ֑ם</l>
                                <l level="2">כִּי־הֵ֥מָּה הָֽבֶל׃<verse eID="Ps.94.11"/></l>
                                <l level="1"><verse osisID="Ps.94.12" sID="Ps.94.12" n="יב"/>אַשְׁרֵ֤י ׀ הַגֶּ֣בֶר אֲשֶׁר־תְּיַסְּרֶ֣נּוּ יָּ֑הּ</l>
                                <l level="2">וּֽמִתּוֹרָתְךָ֥ תְלַמְּדֶֽנּוּ׃<verse eID="Ps.94.12"/></l>
                                <l level="1"><verse osisID="Ps.94.13" sID="Ps.94.13" n="יג"/>לְהַשְׁקִ֣יט ל֭וֹ מִ֣ימֵי רָ֑ע</l>
                                <l level="2">עַ֤ד יִכָּרֶ֖ה לָרָשָׁ֣ע שָֽׁחַת׃<verse eID="Ps.94.13"/></l>
                                <l level="1"><verse osisID="Ps.94.14" sID="Ps.94.14" n="יד"/>כִּ֤י ׀ לֹא־יִטֹּ֣שׁ יְהֹוָ֣ה עַמּ֑וֹ</l>
                                <l level="2">וְ֝נַחֲלָת֗וֹ לֹ֣א יַעֲזֹֽב׃<verse eID="Ps.94.14"/></l>
                                <l level="1"><verse osisID="Ps.94.15" sID="Ps.94.15" n="טו"/>כִּֽי־עַד־צֶ֭דֶק יָשׁ֣וּב מִשְׁפָּ֑ט</l>
                                <l level="2">וְ֝אַחֲרָ֗יו כׇּל־יִשְׁרֵי־לֵֽב׃<verse eID="Ps.94.15"/></l>
                                <l level="1"><verse osisID="Ps.94.16" sID="Ps.94.16" n="טז"/>מִֽי־יָק֣וּם לִ֭י עִם־מְרֵעִ֑ים</l>
                                <l level="2">מִי־יִתְיַצֵּ֥ב לִ֝֗י עִם־פֹּ֥עֲלֵי אָֽוֶן׃<verse eID="Ps.94.16"/></l>
                                <l level="1"><verse osisID="Ps.94.17" sID="Ps.94.17" n="יז"/>לוּלֵ֣י יְ֭הֹוָה עֶזְרָ֣תָה לִּ֑י</l>
                                <l level="2">כִּמְעַ֓ט ׀ שָׁכְנָ֖ה דוּמָ֣ה נַפְשִֽׁי׃<verse eID="Ps.94.17"/></l>
                                <l level="1"><verse osisID="Ps.94.18" sID="Ps.94.18" n="יח"/>אִם־אָ֭מַרְתִּי מָ֣טָה רַגְלִ֑י</l>
                                <l level="2">חַסְדְּךָ֥ יְ֝הֹוָ֗ה יִסְעָדֵֽנִי׃<verse eID="Ps.94.18"/></l>
                                <l level="1"><verse osisID="Ps.94.19" sID="Ps.94.19" n="יט"/>בְּרֹ֣ב שַׂרְעַפַּ֣י בְּקִרְבִּ֑י</l>
                                <l level="2">תַּ֝נְחוּמֶ֗יךָ יְֽשַׁעַשְׁע֥וּ נַפְשִֽׁי׃<verse eID="Ps.94.19"/></l>
                                <l level="1"><verse osisID="Ps.94.20" sID="Ps.94.20" n="כ"/>הַֽ֭יְחׇבְרְךָ כִּסֵּ֣א הַוּ֑וֹת</l>
                                <l level="2">יֹצֵ֖ר עָמָ֣ל עֲלֵי־חֹֽק׃<verse eID="Ps.94.20"/></l>
                                <l level="1"><verse osisID="Ps.94.21" sID="Ps.94.21" n="כא"/>יָ֭גוֹדּוּ עַל־נֶ֣פֶשׁ צַדִּ֑יק</l>
                                <l level="2">וְדָ֖ם נָקִ֣י יַרְשִֽׁיעוּ׃<verse eID="Ps.94.21"/></l>
                                <l level="1"><verse osisID="Ps.94.22" sID="Ps.94.22" n="כב"/>וַיְהִ֬י יְהֹוָ֣ה לִ֣י לְמִשְׂגָּ֑ב</l>
                                <l level="2">וֵ֝אלֹהַ֗י לְצ֣וּר מַחְסִֽי׃<verse eID="Ps.94.22"/></l>
                                <l level="1"><verse osisID="Ps.94.23" sID="Ps.94.23" n="כג"/>וַיָּ֤שֶׁב עֲלֵיהֶ֨ם ׀ אֶת־אוֹנָ֗ם</l>
                                <l level="2">וּבְרָעָתָ֥ם יַצְמִיתֵ֑ם</l>
                                <l level="2">יַ֝צְמִיתֵ֗ם יְהֹוָ֥ה אֱלֹהֵֽינוּ׃<verse eID="Ps.94.23"/></l>
                            </lg>
                        </p>
                        <chapter eID="Ps.94"/>
                        <chapter osisID="Ps.95" sID="Ps.95" n="צה"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.95.1" sID="Ps.95.1" n="א"/>לְ֭כוּ נְרַנְּנָ֣ה לַיהֹוָ֑ה</l>
                                <l level="2">נָ֝רִ֗יעָה לְצ֣וּר יִשְׁעֵֽנוּ׃<verse eID="Ps.95.1"/></l>
                                <l level="1"><verse osisID="Ps.95.2" sID="Ps.95.2" n="ב"/>נְקַדְּמָ֣ה פָנָ֣יו בְּתוֹדָ֑ה</l>
                                <l level="2">בִּ֝זְמִר֗וֹת נָרִ֥יעַֽ לֽוֹ׃<verse eID="Ps.95.2"/></l>
                                <l level="1"><verse osisID="Ps.95.3" sID="Ps.95.3" n="ג"/>כִּ֤י אֵ֣ל גָּד֣וֹל יְהֹוָ֑ה</l>
                                <l level="2">וּמֶ֥לֶךְ גָּ֝ד֗וֹל עַל־כׇּל־אֱלֹהִֽים׃<verse eID="Ps.95.3"/></l>
                                <l level="1"><verse osisID="Ps.95.4" sID="Ps.95.4" n="ד"/>אֲשֶׁ֣ר בְּ֭יָדוֹ מֶחְקְרֵי־אָ֑רֶץ</l>
                                <l level="2">וְתוֹעֲפֹ֖ת הָרִ֣ים לֽוֹ׃<verse eID="Ps.95.4"/></l>
                                <l level="1"><verse osisID="Ps.95.5" sID="Ps.95.5" n="ה"/>אֲשֶׁר־ל֣וֹ הַ֭יָּם וְה֣וּא עָשָׂ֑הוּ</l>
                                <l level="2">וְ֝יַבֶּ֗שֶׁת יָדָ֥יו יָצָֽרוּ׃<verse eID="Ps.95.5"/></l>
                                <l level="1"><verse osisID="Ps.95.6" sID="Ps.95.6" n="ו"/>בֹּ֭אוּ נִשְׁתַּחֲוֶ֣ה וְנִכְרָ֑עָה</l>
                                <l level="2">נִ֝בְרְכָ֗ה לִֽפְנֵי־יְהֹוָ֥ה עֹשֵֽׂנוּ׃<verse eID="Ps.95.6"/></l>
                                <l level="1"><verse osisID="Ps.95.7" sID="Ps.95.7" n="ז"/>כִּ֘י ה֤וּא אֱלֹהֵ֗ינוּ</l>
                                <l level="2">וַאֲנַ֤חְנוּ עַ֣ם מַ֭רְעִיתוֹ וְצֹ֣אן יָד֑וֹ</l>
                                <l level="3">הַ֝יּ֗וֹם אִֽם־בְּקֹל֥וֹ תִשְׁמָֽעוּ׃<verse eID="Ps.95.7"/></l>
                                <l level="1"><verse osisID="Ps.95.8" sID="Ps.95.8" n="ח"/>אַל־תַּקְשׁ֣וּ לְ֭בַבְכֶם כִּמְרִיבָ֑ה</l>
                                <l level="2">כְּי֥וֹם מַ֝סָּ֗ה בַּמִּדְבָּֽר׃<verse eID="Ps.95.8"/></l>
                                <l level="1"><verse osisID="Ps.95.9" sID="Ps.95.9" n="ט"/>אֲשֶׁ֣ר נִ֭סּוּנִי אֲבֽוֹתֵיכֶ֑ם</l>
                                <l level="2">בְּ֝חָנ֗וּנִי גַּם־רָא֥וּ פׇעֳלִֽי׃<verse eID="Ps.95.9"/></l>
                                <l level="1"><verse osisID="Ps.95.10" sID="Ps.95.10" n="י"/>אַרְבָּ֘עִ֤ים שָׁנָ֨ה ׀ אָ֘ק֤וּט בְּד֗וֹר</l>
                                <l level="2">וָאֹמַ֗ר עַ֤ם תֹּעֵ֣י לֵבָ֣ב הֵ֑ם</l>
                                <l level="3">וְ֝הֵ֗ם לֹא־יָדְע֥וּ דְרָכָֽי׃<verse eID="Ps.95.10"/></l>
                                <l level="1"><verse osisID="Ps.95.11" sID="Ps.95.11" n="יא"/>אֲשֶׁר־נִשְׁבַּ֥עְתִּי בְאַפִּ֑י</l>
                                <l level="2">אִם־יְ֝בֹא֗וּן אֶל־מְנוּחָתִֽי׃<verse eID="Ps.95.11"/></l>
                            </lg>
                        </p>
                        <chapter eID="Ps.95"/>
                        <chapter osisID="Ps.96" sID="Ps.96" n="צו"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.96.1" sID="Ps.96.1" n="א"/>שִׁ֣ירוּ לַ֭יהֹוָה שִׁ֣יר חָדָ֑שׁ</l>
                                <l level="2">שִׁ֥ירוּ לַ֝יהֹוָ֗ה כׇּל־הָאָֽרֶץ׃<verse eID="Ps.96.1"/></l>
                                <l level="1"><verse osisID="Ps.96.2" sID="Ps.96.2" n="ב"/>שִׁ֣ירוּ לַ֭יהֹוָה בָּרְכ֣וּ שְׁמ֑וֹ</l>
                                <l level="2">בַּשְּׂר֥וּ מִיּֽוֹם־לְ֝י֗וֹם יְשׁוּעָתֽוֹ׃<verse eID="Ps.96.2"/></l>
                                <l level="1"><verse osisID="Ps.96.3" sID="Ps.96.3" n="ג"/>סַפְּר֣וּ בַגּוֹיִ֣ם כְּבוֹד֑וֹ</l>
                                <l level="2">בְּכׇל־הָ֝עַמִּ֗ים נִפְלְאוֹתָֽיו׃<verse eID="Ps.96.3"/></l>
                                <l level="1"><verse osisID="Ps.96.4" sID="Ps.96.4" n="ד"/>כִּ֥י גָ֘ד֤וֹל יְהֹוָ֣ה וּמְהֻלָּ֣ל מְאֹ֑ד</l>
                                <l level="2">נוֹרָ֥א ה֝֗וּא עַל־כׇּל־אֱלֹהִֽים׃<verse eID="Ps.96.4"/></l>
                                <l level="1"><verse osisID="Ps.96.5" sID="Ps.96.5" n="ה"/>כִּ֤י ׀ כׇּל־אֱלֹהֵ֣י הָעַמִּ֣ים אֱלִילִ֑ים</l>
                                <l level="2">וַ֝יהֹוָ֗ה שָׁמַ֥יִם עָשָֽׂה׃<verse eID="Ps.96.5"/></l>
                                <l level="1"><verse osisID="Ps.96.6" sID="Ps.96.6" n="ו"/>הוֹד־וְהָדָ֥ר לְפָנָ֑יו</l>
                                <l level="2">עֹ֥ז וְ֝תִפְאֶ֗רֶת בְּמִקְדָּשֽׁוֹ׃<verse eID="Ps.96.6"/></l>
                                <l level="1"><verse osisID="Ps.96.7" sID="Ps.96.7" n="ז"/>הָב֣וּ לַ֭יהֹוָה מִשְׁפְּח֣וֹת עַמִּ֑ים</l>
                                <l level="2">הָב֥וּ לַ֝יהֹוָ֗ה כָּב֥וֹד וָעֹֽז׃<verse eID="Ps.96.7"/></l>
                                <l level="1"><verse osisID="Ps.96.8" sID="Ps.96.8" n="ח"/>הָב֣וּ לַ֭יהֹוָה כְּב֣וֹד שְׁמ֑וֹ</l>
                                <l level="2">שְׂאֽוּ־מִ֝נְחָ֗ה וּבֹ֥אוּ לְחַצְרוֹתָֽיו׃<verse eID="Ps.96.8"/></l>
                                <l level="1"><verse osisID="Ps.96.9" sID="Ps.96.9" n="ט"/>הִשְׁתַּחֲו֣וּ לַ֭יהֹוָה בְּהַדְרַת־קֹ֑דֶשׁ</l>
                                <l level="2">חִ֥ילוּ מִ֝פָּנָ֗יו כׇּל־הָאָֽרֶץ׃<verse eID="Ps.96.9"/></l>
                                <l level="1"><verse osisID="Ps.96.10" sID="Ps.96.10" n="י"/>אִמְר֤וּ בַגּוֹיִ֨ם ׀ יְהֹ֘וָ֤ה מָלָ֗ךְ</l>
                                <l level="2">אַף־תִּכּ֣וֹן תֵּ֭בֵל בַּל־תִּמּ֑וֹט</l>
                                <l level="3">יָדִ֥ין עַ֝מִּ֗ים בְּמֵישָׁרִֽים׃<verse eID="Ps.96.10"/></l>
                                <l level="1"><verse osisID="Ps.96.11" sID="Ps.96.11" n="יא"/>יִשְׂמְח֣וּ הַ֭שָּׁמַיִם וְתָגֵ֣ל הָאָ֑רֶץ</l>
                                <l level="2">יִֽרְעַ֥ם הַ֝יָּ֗ם וּמְלֹאֽוֹ׃<verse eID="Ps.96.11"/></l>
                                <l level="1"><verse osisID="Ps.96.12" sID="Ps.96.12" n="יב"/>יַעֲלֹ֣ז שָׂ֭דַי וְכׇל־אֲשֶׁר־בּ֑וֹ</l>
                                <l level="2">אָ֥ז יְ֝רַנְּנ֗וּ כׇּל־עֲצֵי־יָֽעַר׃<verse eID="Ps.96.12"/></l>
                                <l level="1"><verse osisID="Ps.96.13" sID="Ps.96.13" n="יג"/>לִפְנֵ֤י יְהֹוָ֨ה ׀ כִּ֬י בָ֗א</l>
                                <l level="2">כִּ֥י בָא֮ לִשְׁפֹּ֢ט הָ֫אָ֥רֶץ</l>
                                <l level="3">יִשְׁפֹּֽט־תֵּבֵ֥ל בְּצֶ֑דֶק</l>
                                <l level="3">וְ֝עַמִּ֗ים בֶּאֱמוּנָתֽוֹ׃<verse eID="Ps.96.13"/></l>
                            </lg>
                        </p>
                        <chapter eID="Ps.96"/>
                        <chapter osisID="Ps.97" sID="Ps.97" n="צז"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.97.1" sID="Ps.97.1" n="א"/>יְהֹוָ֣ה מָ֭לָךְ תָּגֵ֣ל הָאָ֑רֶץ</l>
                                <l level="2">יִ֝שְׂמְח֗וּ אִיִּ֥ים רַבִּֽים׃<verse eID="Ps.97.1"/></l>
                                <l level="1"><verse osisID="Ps.97.2" sID="Ps.97.2" n="ב"/>עָנָ֣ן וַעֲרָפֶ֣ל סְבִיבָ֑יו</l>
                                <l level="2">צֶ֥דֶק וּ֝מִשְׁפָּ֗ט מְכ֣וֹן כִּסְאֽוֹ׃<verse eID="Ps.97.2"/></l>
                                <l level="1"><verse osisID="Ps.97.3" sID="Ps.97.3" n="ג"/>אֵ֭שׁ לְפָנָ֣יו תֵּלֵ֑ךְ</l>
                                <l level="2">וּתְלַהֵ֖ט סָבִ֣יב צָרָֽיו׃<verse eID="Ps.97.3"/></l>
                                <l level="1"><verse osisID="Ps.97.4" sID="Ps.97.4" n="ד"/>הֵאִ֣ירוּ בְרָקָ֣יו תֵּבֵ֑ל</l>
                                <l level="2">רָאֲתָ֖ה וַתָּחֵ֣ל הָאָֽרֶץ׃<verse eID="Ps.97.4"/></l>
                                <l level="1"><verse osisID="Ps.97.5" sID="Ps.97.5" n="ה"/>הָרִ֗ים כַּדּוֹנַ֗ג נָ֭מַסּוּ מִלִּפְנֵ֣י יְהֹוָ֑ה</l>
                                <l level="2">מִ֝לִּפְנֵ֗י אֲד֣וֹן כׇּל־הָאָֽרֶץ׃<verse eID="Ps.97.5"/></l>
                                <l level="1"><verse osisID="Ps.97.6" sID="Ps.97.6" n="ו"/>הִגִּ֣ידוּ הַשָּׁמַ֣יִם צִדְק֑וֹ</l>
                                <l level="2">וְרָא֖וּ כׇל־הָעַמִּ֣ים כְּבוֹדֽוֹ׃<verse eID="Ps.97.6"/></l>
                                <l level="1"><verse osisID="Ps.97.7" sID="Ps.97.7" n="ז"/>יֵבֹ֤שׁוּ ׀ כׇּל־עֹ֬בְדֵי פֶ֗סֶל</l>
                                <l level="2">הַמִּֽתְהַלְלִ֥ים בָּאֱלִילִ֑ים</l>
                                <l level="3">הִשְׁתַּחֲווּ־ל֝֗וֹ כׇּל־אֱלֹהִֽים׃<verse eID="Ps.97.7"/></l>
                                <l level="1"><verse osisID="Ps.97.8" sID="Ps.97.8" n="ח"/>שָׁמְעָ֬ה וַתִּשְׂמַ֨ח ׀ צִיּ֗וֹן</l>
                                <l level="2">וַ֭תָּגֵלְנָה בְּנ֣וֹת יְהוּדָ֑ה</l>
                                <l level="3">לְמַ֖עַן מִשְׁפָּטֶ֣יךָ יְהֹוָֽה׃<verse eID="Ps.97.8"/></l>
                                <l level="1"><verse osisID="Ps.97.9" sID="Ps.97.9" n="ט"/>כִּֽי־אַתָּ֤ה יְהֹוָ֗ה</l>
                                <l level="2">עֶלְי֥וֹן עַל־כׇּל־הָאָ֑רֶץ</l>
                                <l level="3">מְאֹ֥ד נַ֝עֲלֵ֗יתָ עַל־כׇּל־אֱלֹהִֽים׃<verse eID="Ps.97.9"/></l>
                                <l level="1"><verse osisID="Ps.97.10" sID="Ps.97.10" n="י"/>אֹֽהֲבֵ֥י יְהֹוָ֗ה שִׂנְא֫וּ רָ֥ע</l>
                                <l level="2">שֹׁ֭מֵר נַפְשׁ֣וֹת חֲסִידָ֑יו</l>
                                <l level="3">מִיַּ֥ד רְ֝שָׁעִ֗ים יַצִּילֵֽם׃<verse eID="Ps.97.10"/></l>
                                <l level="1"><verse osisID="Ps.97.11" sID="Ps.97.11" n="יא"/>א֭וֹר זָרֻ֣עַ לַצַּדִּ֑יק</l>
                                <l level="2">וּֽלְיִשְׁרֵי־לֵ֥ב שִׂמְחָֽה׃<verse eID="Ps.97.11"/></l>
                                <l level="1"><verse osisID="Ps.97.12" sID="Ps.97.12" n="יב"/>שִׂמְח֣וּ צַ֭דִּיקִים בַּיהֹוָ֑ה</l>
                                <l level="2">וְ֝הוֹד֗וּ לְזֵ֣כֶר קׇדְשֽׁוֹ׃<verse eID="Ps.97.12"/></l>
                            </lg>
                        </p>
                        <chapter eID="Ps.97"/>
                        <chapter osisID="Ps.98" sID="Ps.98" n="צח"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.98.1" sID="Ps.98.1" n="א"/>מִזְמ֡וֹר</l>
                                <l level="2">שִׁ֤ירוּ לַיהֹוָ֨ה ׀ שִׁ֣יר חָ֭דָשׁ</l>
                                <l level="2">כִּֽי־נִפְלָא֣וֹת עָשָׂ֑ה</l>
                                <l level="3">הוֹשִׁיעָה־לּ֥וֹ יְ֝מִינ֗וֹ וּזְר֥וֹעַ קׇדְשֽׁוֹ׃<verse eID="Ps.98.1"/></l>
                                <l level="1"><verse osisID="Ps.98.2" sID="Ps.98.2" n="ב"/>הוֹדִ֣יעַ יְ֭הֹוָה יְשׁוּעָת֑וֹ</l>
                                <l level="2">לְעֵינֵ֥י הַ֝גּוֹיִ֗ם גִּלָּ֥ה צִדְקָתֽוֹ׃<verse eID="Ps.98.2"/></l>
                                <l level="1"><verse osisID="Ps.98.3" sID="Ps.98.3" n="ג"/>זָ֘כַ֤ר חַסְדּ֨וֹ ׀ וֶ֥אֱֽמוּנָתוֹ֮ לְבֵ֢ית יִשְׂרָ֫אֵ֥ל</l>
                                <l level="2">רָא֥וּ כׇל־אַפְסֵי־אָ֑רֶץ</l>
                                <l level="3">אֵ֝֗ת יְשׁוּעַ֥ת אֱלֹהֵֽינוּ׃<verse eID="Ps.98.3"/></l>
                                <l level="1"><verse osisID="Ps.98.4" sID="Ps.98.4" n="ד"/>הָרִ֣יעוּ לַ֭יהֹוָה כׇּל־הָאָ֑רֶץ</l>
                                <l level="2">פִּצְח֖וּ וְרַנְּנ֣וּ וְזַמֵּֽרוּ׃<verse eID="Ps.98.4"/></l>
                                <l level="1"><verse osisID="Ps.98.5" sID="Ps.98.5" n="ה"/>זַמְּר֣וּ לַיהֹוָ֣ה בְּכִנּ֑וֹר</l>
                                <l level="2">בְּ֝כִנּ֗וֹר וְק֣וֹל זִמְרָֽה׃<verse eID="Ps.98.5"/></l>
                                <l level="1"><verse osisID="Ps.98.6" sID="Ps.98.6" n="ו"/>בַּ֭חֲצֹ֣צְרוֹת וְק֣וֹל שׁוֹפָ֑ר</l>
                                <l level="2">הָ֝רִ֗יעוּ לִפְנֵ֤י ׀ הַמֶּ֬לֶךְ יְהֹוָֽה׃<verse eID="Ps.98.6"/></l>
                                <l level="1"><verse osisID="Ps.98.7" sID="Ps.98.7" n="ז"/>יִרְעַ֣ם הַ֭יָּם וּמְלֹא֑וֹ</l>
                                <l level="2">תֵּ֝בֵ֗ל וְיֹ֣שְׁבֵי בָֽהּ׃<verse eID="Ps.98.7"/></l>
                                <l level="1"><verse osisID="Ps.98.8" sID="Ps.98.8" n="ח"/>נְהָר֥וֹת יִמְחֲאוּ־כָ֑ף</l>
                                <l level="2">יַ֝֗חַד הָרִ֥ים יְרַנֵּֽנוּ׃<verse eID="Ps.98.8"/></l>
                                <l level="1"><verse osisID="Ps.98.9" sID="Ps.98.9" n="ט"/>לִ֥פְֽנֵי יְהֹוָ֗ה כִּ֥י בָא֮ לִשְׁפֹּ֢ט הָ֫אָ֥רֶץ</l>
                                <l level="2">יִשְׁפֹּֽט־תֵּבֵ֥ל בְּצֶ֑דֶק</l>
                                <l level="2">וְ֝עַמִּ֗ים בְּמֵישָׁרִֽים׃<verse eID="Ps.98.9"/></l>
                            </lg>
                        </p>
                        <chapter eID="Ps.98"/>
                        <chapter osisID="Ps.99" sID="Ps.99" n="צט"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.99.1" sID="Ps.99.1" n="א"/>יְהֹוָ֣ה מָ֭לָךְ יִרְגְּז֣וּ עַמִּ֑ים</l>
                                <l level="2">יֹשֵׁ֥ב כְּ֝רוּבִ֗ים תָּנ֥וּט הָאָֽרֶץ׃<verse eID="Ps.99.1"/></l>
                                <l level="1"><verse osisID="Ps.99.2" sID="Ps.99.2" n="ב"/>יְ֭הֹוָה בְּצִיּ֣וֹן גָּד֑וֹל</l>
                                <l level="2">וְרָ֥ם ה֝֗וּא עַל־כׇּל־הָעַמִּֽים׃<verse eID="Ps.99.2"/></l>
                                <l level="1"><verse osisID="Ps.99.3" sID="Ps.99.3" n="ג"/>יוֹד֣וּ שִׁ֭מְךָ גָּד֥וֹל וְנוֹרָ֗א</l>
                                <l level="2">קָד֥וֹשׁ הֽוּא׃<verse eID="Ps.99.3"/></l>
                                <l level="1"><verse osisID="Ps.99.4" sID="Ps.99.4" n="ד"/>וְעֹ֥ז מֶלֶךְ֮ מִשְׁפָּ֢ט אָ֫הֵ֥ב</l>
                                <l level="2">אַ֭תָּה כּוֹנַ֣נְתָּ מֵישָׁרִ֑ים</l>
                                <l level="3">מִשְׁפָּ֥ט וּ֝צְדָקָ֗ה בְּיַעֲקֹ֤ב ׀ אַתָּ֬ה עָשִֽׂיתָ׃<verse eID="Ps.99.4"/></l>
                                <l level="1"><verse osisID="Ps.99.5" sID="Ps.99.5" n="ה"/>רוֹמְמ֡וּ יְהֹ֘וָ֤ה אֱלֹהֵ֗ינוּ</l>
                                <l level="2">וְֽ֭הִשְׁתַּחֲווּ לַהֲדֹ֥ם רַגְלָ֗יו</l>
                                <l level="2">קָד֥וֹשׁ הֽוּא׃<verse eID="Ps.99.5"/></l>
                                <l level="1"><verse osisID="Ps.99.6" sID="Ps.99.6" n="ו"/>מֹ֘שֶׁ֤ה וְאַֽהֲרֹ֨ן ׀ בְּֽכֹהֲנָ֗יו</l>
                                <l level="2">וּ֭שְׁמוּאֵל בְּקֹרְאֵ֣י שְׁמ֑וֹ</l>
                                <l level="3">קֹרִ֥אים אֶל־יְ֝הֹוָ֗ה וְה֣וּא יַעֲנֵֽם׃<verse eID="Ps.99.6"/></l>
                                <l level="1"><verse osisID="Ps.99.7" sID="Ps.99.7" n="ז"/>בְּעַמּ֣וּד עָ֭נָן יְדַבֵּ֣ר אֲלֵיהֶ֑ם</l>
                                <l level="2">שָׁמְר֥וּ עֵ֝דֹתָ֗יו וְחֹ֣ק נָֽתַן־לָֽמוֹ׃<verse eID="Ps.99.7"/></l>
                                <l level="1"><verse osisID="Ps.99.8" sID="Ps.99.8" n="ח"/>יְהֹוָ֣ה אֱלֹהֵינוּ֮ אַתָּ֢ה עֲנִ֫יתָ֥ם</l>
                                <l level="2">אֵ֣ל נֹ֭שֵׂא הָיִ֣יתָ לָהֶ֑ם</l>
                                <l level="3">וְ֝נֹקֵ֗ם עַל־עֲלִילוֹתָֽם׃<verse eID="Ps.99.8"/></l>
                                <l level="1"><verse osisID="Ps.99.9" sID="Ps.99.9" n="ט"/>רוֹמְמ֡וּ יְהֹ֘וָ֤ה אֱלֹהֵ֗ינוּ</l>
                                <l level="2">וְֽ֭הִשְׁתַּחֲווּ לְהַ֣ר קׇדְשׁ֑וֹ</l>
                                <l level="3">כִּי־קָ֝ד֗וֹשׁ יְהֹוָ֥ה אֱלֹהֵֽינוּ׃<verse eID="Ps.99.9"/></l>
                            </lg>
                        </p>
                        <chapter eID="Ps.99"/>
                        <chapter osisID="Ps.100" sID="Ps.100" n="ק"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.100.1" sID="Ps.100.1" n="א"/>מִזְמ֥וֹר לְתוֹדָ֑ה</l>
                                <l level="2">הָרִ֥יעוּ לַ֝יהֹוָ֗ה כׇּל־הָאָֽרֶץ׃<verse eID="Ps.100.1"/></l>
                                <l level="1"><verse osisID="Ps.100.2" sID="Ps.100.2" n="ב"/>עִבְד֣וּ אֶת־יְהֹוָ֣ה בְּשִׂמְחָ֑ה</l>
                                <l level="2">בֹּ֥אוּ לְ֝פָנָ֗יו בִּרְנָנָֽה׃<verse eID="Ps.100.2"/></l>
                                <l level="1"><verse osisID="Ps.100.3" sID="Ps.100.3" n="ג"/>דְּע֗וּ כִּֽי־יְהֹוָה֮ ה֤וּא אֱלֹ֫הִ֥ים</l>
                                <l level="2">הֽוּא־עָ֭שָׂנוּ <seg type="x-ketiv">ולא</seg> וְל֣וֹ אֲנַ֑חְנוּ</l>
                                <l level="3">עַ֝מּ֗וֹ וְצֹ֣אן מַרְעִיתֽוֹ׃<verse eID="Ps.100.3"/></l>
                                <l level="1"><verse osisID="Ps.100.4" sID="Ps.100.4" n="ד"/>בֹּ֤אוּ שְׁעָרָ֨יו ׀ בְּתוֹדָ֗ה</l>
                                <l level="2">חֲצֵרֹתָ֥יו בִּתְהִלָּ֑ה</l>
                                <l level="3">הוֹדוּ־ל֝֗וֹ בָּרְכ֥וּ שְׁמֽוֹ׃<verse eID="Ps.100.4"/></l>
                                <l level="1"><verse osisID="Ps.100.5" sID="Ps.100.5" n="ה"/>כִּי־ט֣וֹב יְ֭הֹוָה לְעוֹלָ֣ם חַסְדּ֑וֹ</l>
                                <l level="2">וְעַד־דֹּ֥ר וָ֝דֹ֗ר אֱמוּנָתֽוֹ׃<verse eID="Ps.100.5"/></l>
                            </lg>
                        </p>
                        <chapter eID="Ps.100"/>
                        <chapter osisID="Ps.101" sID="Ps.101" n="קא"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.101.1" sID="Ps.101.1" n="א"/>לְדָוִ֗ד מִ֫זְמ֥וֹר</l>
                                <l level="2">חֶֽסֶד־וּמִשְׁפָּ֥ט אָשִׁ֑ירָה</l>
                                <l level="3">לְךָ֖ יְהֹוָ֣ה אֲזַמֵּֽרָה׃<verse eID="Ps.101.1"/></l>
                                <l level="1"><verse osisID="Ps.101.2" sID="Ps.101.2" n="ב"/>אַשְׂכִּ֤ילָה ׀ בְּדֶ֬רֶךְ תָּמִ֗ים</l>
                                <l level="2">מָ֭תַי תָּב֣וֹא אֵלָ֑י</l>
                                <l level="3">אֶתְהַלֵּ֥ךְ בְּתׇם־לְ֝בָבִ֗י בְּקֶ֣רֶב בֵּיתִֽי׃<verse eID="Ps.101.2"/></l>
                                <l level="1"><verse osisID="Ps.101.3" sID="Ps.101.3" n="ג"/>לֹֽא־אָשִׁ֨ית ׀ לְנֶ֥גֶד עֵינַ֗י דְּֽבַר־בְּלִ֫יָּ֥עַל</l>
                                <l level="2">עֲשֹֽׂה־סֵטִ֥ים שָׂנֵ֑אתִי</l>
                                <l level="2">לֹ֖א יִדְבַּ֣ק בִּֽי׃<verse eID="Ps.101.3"/></l>
                                <l level="1"><verse osisID="Ps.101.4" sID="Ps.101.4" n="ד"/>לֵבָ֣ב עִ֭קֵּשׁ יָס֣וּר מִמֶּ֑נִּי</l>
                                <l level="2">רָ֝֗ע לֹ֣א אֵדָֽע׃<verse eID="Ps.101.4"/></l>
                                <l level="1"><verse osisID="Ps.101.5" sID="Ps.101.5" n="ה"/><seg type="x-ketiv">מלושני</seg> מְלׇשְׁנִ֬י בַסֵּ֨תֶר ׀ רֵעֵהוּ֮</l>
                                <l level="2">אוֹת֢וֹ אַ֫צְמִ֥ית</l>
                                <l level="3">גְּֽבַהּ־עֵ֭ינַיִם וּרְחַ֣ב לֵבָ֑ב</l>
                                <l level="3">אֹ֝ת֗וֹ לֹ֣א אוּכָֽל׃<verse eID="Ps.101.5"/></l>
                                <l level="1"><verse osisID="Ps.101.6" sID="Ps.101.6" n="ו"/>עֵינַ֤י ׀ בְּנֶֽאֶמְנֵי־אֶרֶץ֮ לָשֶׁ֢בֶת עִמָּ֫דִ֥י</l>
                                <l level="2">הֹ֭לֵךְ בְּדֶ֣רֶךְ תָּמִ֑ים</l>
                                <l level="2">ה֝֗וּא יְשָׁרְתֵֽנִי׃<verse eID="Ps.101.6"/></l>
                                <l level="1"><verse osisID="Ps.101.7" sID="Ps.101.7" n="ז"/>לֹֽא־יֵשֵׁ֨ב ׀ בְּקֶ֥רֶב בֵּיתִי֮ עֹשֵׂ֢ה רְמִ֫יָּ֥ה</l>
                                <l level="2">דֹּבֵ֥ר שְׁקָרִ֑ים</l>
                                <l level="2">לֹֽא־יִ֝כּ֗וֹן לְנֶ֣גֶד עֵינָֽי׃<verse eID="Ps.101.7"/></l>
                                <l level="1"><verse osisID="Ps.101.8" sID="Ps.101.8" n="ח"/>לַבְּקָרִ֗ים אַצְמִ֥ית כׇּל־רִשְׁעֵי־אָ֑רֶץ</l>
                                <l level="2">לְהַכְרִ֥ית מֵעִיר־יְ֝הֹוָ֗ה כׇּל־פֹּ֥עֲלֵי אָֽוֶן׃<verse eID="Ps.101.8"/></l>
                            </lg>
                        </p>
                        <chapter eID="Ps.101"/>
                        <chapter osisID="Ps.102" sID="Ps.102" n="קב"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.102.1" sID="Ps.102.1" n="א"/>תְּ֭פִלָּה לְעָנִ֣י כִֽי־יַעֲטֹ֑ף</l>
                                <l level="2">וְלִפְנֵ֥י יְ֝הֹוָ֗ה יִשְׁפֹּ֥ךְ שִׂיחֽוֹ׃<verse eID="Ps.102.1"/></l>
                                <l level="1"><verse osisID="Ps.102.2" sID="Ps.102.2" n="ב"/>יְ֭הֹוָה שִׁמְעָ֣ה תְפִלָּתִ֑י</l>
                                <l level="2">וְ֝שַׁוְעָתִ֗י אֵלֶ֥יךָ תָבֽוֹא׃<verse eID="Ps.102.2"/></l>
                                <l level="1"><verse osisID="Ps.102.3" sID="Ps.102.3" n="ג"/>אַל־תַּסְתֵּ֬ר פָּנֶ֨יךָ ׀ מִמֶּנִּי֮</l>
                                <l level="2">בְּי֢וֹם צַ֫ר לִ֥י</l>
                                <l level="3">הַטֵּֽה־אֵלַ֥י אׇזְנֶ֑ךָ</l>
                                <l level="3">בְּי֥וֹם אֶ֝קְרָ֗א מַהֵ֥ר עֲנֵֽנִי׃<verse eID="Ps.102.3"/></l>
                                <l level="1"><verse osisID="Ps.102.4" sID="Ps.102.4" n="ד"/>כִּֽי־כָל֣וּ בְעָשָׁ֣ן יָמָ֑י</l>
                                <l level="2">וְ֝עַצְמוֹתַ֗י כְּמוֹקֵ֥ד נִחָֽרוּ׃<verse eID="Ps.102.4"/></l>
                                <l level="1"><verse osisID="Ps.102.5" sID="Ps.102.5" n="ה"/>הוּכָּה־כָעֵ֣שֶׂב וַיִּבַ֣שׁ לִבִּ֑י</l>
                                <l level="2">כִּֽי־שָׁ֝כַ֗חְתִּי מֵאֲכֹ֥ל לַחְמִֽי׃<verse eID="Ps.102.5"/></l>
                                <l level="1"><verse osisID="Ps.102.6" sID="Ps.102.6" n="ו"/>מִקּ֥וֹל אַנְחָתִ֑י</l>
                                <l level="2">דָּבְקָ֥ה עַ֝צְמִ֗י לִבְשָׂרִֽי׃<verse eID="Ps.102.6"/></l>
                                <l level="1"><verse osisID="Ps.102.7" sID="Ps.102.7" n="ז"/>דָּ֭מִיתִי לִקְאַ֣ת מִדְבָּ֑ר</l>
                                <l level="2">הָ֝יִ֗יתִי כְּכ֣וֹס חֳרָבֽוֹת׃<verse eID="Ps.102.7"/></l>
                                <l level="1"><verse osisID="Ps.102.8" sID="Ps.102.8" n="ח"/>שָׁקַ֥דְתִּי וָאֶהְיֶ֑ה</l>
                                <l level="2">כְּ֝צִפּ֗וֹר בּוֹדֵ֥ד עַל־גָּֽג׃<verse eID="Ps.102.8"/></l>
                                <l level="1"><verse osisID="Ps.102.9" sID="Ps.102.9" n="ט"/>כׇּל־הַ֭יּוֹם חֵרְפ֣וּנִי אוֹיְבָ֑י</l>
                                <l level="2">מְ֝הוֹלָלַ֗י בִּ֣י נִשְׁבָּֽעוּ׃<verse eID="Ps.102.9"/></l>
                                <l level="1"><verse osisID="Ps.102.10" sID="Ps.102.10" n="י"/>כִּי־אֵ֭פֶר כַּלֶּ֣חֶם אָכָ֑לְתִּי</l>
                                <l level="2">וְ֝שִׁקֻּוַ֗י בִּבְכִ֥י מָסָֽכְתִּי׃<verse eID="Ps.102.10"/></l>
                                <l level="1"><verse osisID="Ps.102.11" sID="Ps.102.11" n="יא"/>מִפְּנֵֽי־זַעַמְךָ֥ וְקִצְפֶּ֑ךָ</l>
                                <l level="2">כִּ֥י נְ֝שָׂאתַ֗נִי וַתַּשְׁלִיכֵֽנִי׃<verse eID="Ps.102.11"/></l>
                                <l level="1"><verse osisID="Ps.102.12" sID="Ps.102.12" n="יב"/>יָ֭מַי כְּצֵ֣ל נָט֑וּי</l>
                                <l level="2">וַ֝אֲנִ֗י כָּעֵ֥שֶׂב אִיבָֽשׁ׃<verse eID="Ps.102.12"/></l>
                                <l level="1"><verse osisID="Ps.102.13" sID="Ps.102.13" n="יג"/>וְאַתָּ֣ה יְ֭הֹוָה לְעוֹלָ֣ם תֵּשֵׁ֑ב</l>
                                <l level="2">וְ֝זִכְרְךָ֗ לְדֹ֣ר וָדֹֽר׃<verse eID="Ps.102.13"/></l>
                                <l level="1"><verse osisID="Ps.102.14" sID="Ps.102.14" n="יד"/>אַתָּ֣ה תָ֭קוּם תְּרַחֵ֣ם צִיּ֑וֹן</l>
                                <l level="2">כִּי־עֵ֥ת לְ֝חֶֽנְנָ֗הּ כִּי־בָ֥א מוֹעֵֽד׃<verse eID="Ps.102.14"/></l>
                                <l level="1"><verse osisID="Ps.102.15" sID="Ps.102.15" n="טו"/>כִּי־רָצ֣וּ עֲ֭בָדֶיךָ אֶת־אֲבָנֶ֑יהָ</l>
                                <l level="2">וְֽאֶת־עֲפָרָ֥הּ יְחֹנֵֽנוּ׃<verse eID="Ps.102.15"/></l>
                                <l level="1"><verse osisID="Ps.102.16" sID="Ps.102.16" n="טז"/>וְיִֽירְא֣וּ ג֭וֹיִם אֶת־שֵׁ֣ם יְהֹוָ֑ה</l>
                                <l level="2">וְֽכׇל־מַלְכֵ֥י הָ֝אָ֗רֶץ אֶת־כְּבוֹדֶֽךָ׃<verse eID="Ps.102.16"/></l>
                                <l level="1"><verse osisID="Ps.102.17" sID="Ps.102.17" n="יז"/>כִּֽי־בָנָ֣ה יְהֹוָ֣ה צִיּ֑וֹן</l>
                                <l level="2">נִ֝רְאָ֗ה בִּכְבוֹדֽוֹ׃<verse eID="Ps.102.17"/></l>
                                <l level="1"><verse osisID="Ps.102.18" sID="Ps.102.18" n="יח"/>פָּ֭נָה אֶל־תְּפִלַּ֣ת הָעַרְעָ֑ר</l>
                                <l level="2">וְלֹא־בָ֝זָ֗ה אֶת־תְּפִלָּתָֽם׃<verse eID="Ps.102.18"/></l>
                                <l level="1"><verse osisID="Ps.102.19" sID="Ps.102.19" n="יט"/>תִּכָּ֣תֶב זֹ֭את לְד֣וֹר אַחֲר֑וֹן</l>
                                <l level="2">וְעַ֥ם נִ֝בְרָ֗א יְהַלֶּל־יָֽהּ׃<verse eID="Ps.102.19"/></l>
                                <l level="1"><verse osisID="Ps.102.20" sID="Ps.102.20" n="כ"/>כִּֽי־הִ֭שְׁקִיף מִמְּר֣וֹם קׇדְשׁ֑וֹ</l>
                                <l level="2">יְ֝הֹוָ֗ה מִשָּׁמַ֤יִם ׀ אֶל־אֶ֬רֶץ הִבִּֽיט׃<verse eID="Ps.102.20"/></l>
                                <l level="1"><verse osisID="Ps.102.21" sID="Ps.102.21" n="כא"/>לִ֭שְׁמֹעַ אֶנְקַ֣ת אָסִ֑יר</l>
                                <l level="2">לְ֝פַתֵּ֗חַ בְּנֵ֣י תְמוּתָֽה׃<verse eID="Ps.102.21"/></l>
                                <l level="1"><verse osisID="Ps.102.22" sID="Ps.102.22" n="כב"/>לְסַפֵּ֣ר בְּ֭צִיּוֹן שֵׁ֣ם יְהֹוָ֑ה</l>
                                <l level="2">וּ֝תְהִלָּת֗וֹ בִּירוּשָׁלָֽ‍ִם׃<verse eID="Ps.102.22"/></l>
                                <l level="1"><verse osisID="Ps.102.23" sID="Ps.102.23" n="כג"/>בְּהִקָּבֵ֣ץ עַמִּ֣ים יַחְדָּ֑ו</l>
                                <l level="2">וּ֝מַמְלָכ֗וֹת לַעֲבֹ֥ד אֶת־יְהֹוָֽה׃<verse eID="Ps.102.23"/></l>
                                <l level="1"><verse osisID="Ps.102.24" sID="Ps.102.24" n="כד"/>עִנָּ֖ה בַדֶּ֥רֶךְ <seg type="x-ketiv">כחו</seg> כֹּחִ֗י</l>
                                <l level="2">קִצַּ֥ר יָמָֽי׃<verse eID="Ps.102.24"/></l>
                                <l level="1"><verse osisID="Ps.102.25" sID="Ps.102.25" n="כה"/>אֹמַ֗ר אֵלִ֗י אַֽל־תַּ֭עֲלֵנִי בַּחֲצִ֣י יָמָ֑י</l>
                                <l level="2">בְּד֖וֹר דּוֹרִ֣ים שְׁנוֹתֶֽיךָ׃<verse eID="Ps.102.25"/></l>
                                <l level="1"><verse osisID="Ps.102.26" sID="Ps.102.26" n="כו"/>לְ֭פָנִים הָאָ֣רֶץ יָסַ֑דְתָּ</l>
                                <l level="2">וּֽמַעֲשֵׂ֖ה יָדֶ֣יךָ שָׁמָֽיִם׃<verse eID="Ps.102.26"/></l>
                                <l level="1"><verse osisID="Ps.102.27" sID="Ps.102.27" n="כז"/>הֵ֤מָּה ׀ יֹאבֵדוּ֮ וְאַתָּ֢ה תַ֫עֲמֹ֥ד</l>
                                <l level="2">וְ֭כֻלָּם כַּבֶּ֣גֶד יִבְל֑וּ</l>
                                <l level="3">כַּלְּב֖וּשׁ תַּחֲלִיפֵ֣ם וְֽיַחֲלֹֽפוּ׃<verse eID="Ps.102.27"/></l>
                                <l level="1"><verse osisID="Ps.102.28" sID="Ps.102.28" n="כח"/>וְאַתָּה־ה֑וּא</l>
                                <l level="2">וּ֝שְׁנוֹתֶ֗יךָ לֹ֣א יִתָּֽמּוּ׃<verse eID="Ps.102.28"/></l>
                                <l level="1"><verse osisID="Ps.102.29" sID="Ps.102.29" n="כט"/>בְּנֵֽי־עֲבָדֶ֥יךָ יִשְׁכּ֑וֹנוּ</l>
                                <l level="2">וְ֝זַרְעָ֗ם לְפָנֶ֥יךָ יִכּֽוֹן׃<verse eID="Ps.102.29"/></l>
                            </lg>
                        </p>
                        <chapter eID="Ps.102"/>
                        <chapter osisID="Ps.103" sID="Ps.103" n="קג"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.103.1" sID="Ps.103.1" n="א"/>לְדָוִ֨ד ׀ בָּרְכִ֣י נַ֭פְשִׁי אֶת־יְהֹוָ֑ה</l>
                                <l level="2">וְכׇל־קְ֝רָבַ֗י אֶת־שֵׁ֥ם קׇדְשֽׁוֹ׃<verse eID="Ps.103.1"/></l>
                                <l level="1"><verse osisID="Ps.103.2" sID="Ps.103.2" n="ב"/>בָּרְכִ֣י נַ֭פְשִׁי אֶת־יְהֹוָ֑ה</l>
                                <l level="2">וְאַל־תִּ֝שְׁכְּחִ֗י כׇּל־גְּמוּלָֽיו׃<verse eID="Ps.103.2"/></l>
                                <l level="1"><verse osisID="Ps.103.3" sID="Ps.103.3" n="ג"/>הַסֹּלֵ֥חַ לְכׇל־עֲוֺנֵ֑כִי</l>
                                <l level="2">הָ֝רֹפֵ֗א לְכׇל־תַּחֲלוּאָֽיְכִי׃<verse eID="Ps.103.3"/></l>
                                <l level="1"><verse osisID="Ps.103.4" sID="Ps.103.4" n="ד"/>הַגּוֹאֵ֣ל מִשַּׁ֣חַת חַיָּ֑יְכִי</l>
                                <l level="2">הַֽ֝מְעַטְּרֵ֗כִי חֶ֣סֶד וְרַחֲמִֽים׃<verse eID="Ps.103.4"/></l>
                                <l level="1"><verse osisID="Ps.103.5" sID="Ps.103.5" n="ה"/>הַמַּשְׂבִּ֣יעַ בַּטּ֣וֹב עֶדְיֵ֑ךְ</l>
                                <l level="2">תִּתְחַדֵּ֖שׁ כַּנֶּ֣שֶׁר נְעוּרָֽיְכִי׃<verse eID="Ps.103.5"/></l>
                                <l level="1"><verse osisID="Ps.103.6" sID="Ps.103.6" n="ו"/>עֹשֵׂ֣ה צְדָק֣וֹת יְהֹוָ֑ה</l>
                                <l level="2">וּ֝מִשְׁפָּטִ֗ים לְכׇל־עֲשׁוּקִֽים׃<verse eID="Ps.103.6"/></l>
                                <l level="1"><verse osisID="Ps.103.7" sID="Ps.103.7" n="ז"/>יוֹדִ֣יעַ דְּרָכָ֣יו לְמֹשֶׁ֑ה</l>
                                <l level="2">לִבְנֵ֥י יִ֝שְׂרָאֵ֗ל עֲלִילוֹתָֽיו׃<verse eID="Ps.103.7"/></l>
                                <l level="1"><verse osisID="Ps.103.8" sID="Ps.103.8" n="ח"/>רַח֣וּם וְחַנּ֣וּן יְהֹוָ֑ה</l>
                                <l level="2">אֶ֖רֶךְ אַפַּ֣יִם וְרַב־חָֽסֶד׃<verse eID="Ps.103.8"/></l>
                                <l level="1"><verse osisID="Ps.103.9" sID="Ps.103.9" n="ט"/>לֹא־לָנֶ֥צַח יָרִ֑יב</l>
                                <l level="2">וְלֹ֖א לְעוֹלָ֣ם יִטּֽוֹר׃<verse eID="Ps.103.9"/></l>
                                <l level="1"><verse osisID="Ps.103.10" sID="Ps.103.10" n="י"/>לֹ֣א כַ֭חֲטָאֵינוּ עָ֣שָׂה לָ֑נוּ</l>
                                <l level="2">וְלֹ֥א כַ֝עֲוֺנֹתֵ֗ינוּ גָּמַ֥ל עָלֵֽינוּ׃<verse eID="Ps.103.10"/></l>
                                <l level="1"><verse osisID="Ps.103.11" sID="Ps.103.11" n="יא"/>כִּ֤י כִגְבֹ֣הַּ שָׁ֭מַיִם עַל־הָאָ֑רֶץ</l>
                                <l level="2">גָּבַ֥ר חַ֝סְדּ֗וֹ עַל־יְרֵאָֽיו׃<verse eID="Ps.103.11"/></l>
                                <l level="1"><verse osisID="Ps.103.12" sID="Ps.103.12" n="יב"/>כִּרְחֹ֣ק מִ֭זְרָח מִֽמַּעֲרָ֑ב</l>
                                <l level="2">הִֽרְחִ֥יק מִ֝מֶּ֗נּוּ אֶת־פְּשָׁעֵֽינוּ׃<verse eID="Ps.103.12"/></l>
                                <l level="1"><verse osisID="Ps.103.13" sID="Ps.103.13" n="יג"/>כְּרַחֵ֣ם אָ֭ב עַל־בָּנִ֑ים</l>
                                <l level="2">רִחַ֥ם יְ֝הֹוָ֗ה עַל־יְרֵאָֽיו׃<verse eID="Ps.103.13"/></l>
                                <l level="1"><verse osisID="Ps.103.14" sID="Ps.103.14" n="יד"/>כִּי־ה֭וּא יָדַ֣ע יִצְרֵ֑נוּ</l>
                                <l level="2">זָ֝כ֗וּר כִּי־עָפָ֥ר אֲנָֽחְנוּ׃<verse eID="Ps.103.14"/></l>
                                <l level="1"><verse osisID="Ps.103.15" sID="Ps.103.15" n="טו"/>אֱ֭נוֹשׁ כֶּחָצִ֣יר יָמָ֑יו</l>
                                <l level="2">כְּצִ֥יץ הַ֝שָּׂדֶ֗ה כֵּ֣ן יָצִֽיץ׃<verse eID="Ps.103.15"/></l>
                                <l level="1"><verse osisID="Ps.103.16" sID="Ps.103.16" n="טז"/>כִּ֤י ר֣וּחַ עָֽבְרָה־בּ֣וֹ וְאֵינֶ֑נּוּ</l>
                                <l level="2">וְלֹֽא־יַכִּירֶ֖נּוּ ע֣וֹד מְקוֹמֽוֹ׃<verse eID="Ps.103.16"/></l>
                                <l level="1"><verse osisID="Ps.103.17" sID="Ps.103.17" n="יז"/>וְחֶ֤סֶד יְהֹוָ֨ה ׀ מֵעוֹלָ֣ם וְעַד־ע֭וֹלָם</l>
                                <l level="2">עַל־יְרֵאָ֑יו</l>
                                <l level="3">וְ֝צִדְקָת֗וֹ לִבְנֵ֥י בָנִֽים׃<verse eID="Ps.103.17"/></l>
                                <l level="1"><verse osisID="Ps.103.18" sID="Ps.103.18" n="יח"/>לְשֹׁמְרֵ֥י בְרִית֑וֹ</l>
                                <l level="2">וּלְזֹכְרֵ֥י פִ֝קֻּדָ֗יו לַעֲשׂוֹתָֽם׃<verse eID="Ps.103.18"/></l>
                                <l level="1"><verse osisID="Ps.103.19" sID="Ps.103.19" n="יט"/>יְֽהֹוָ֗ה בַּ֭שָּׁמַיִם הֵכִ֣ין כִּסְא֑וֹ</l>
                                <l level="2">וּ֝מַלְכוּת֗וֹ בַּכֹּ֥ל מָשָֽׁלָה׃<verse eID="Ps.103.19"/></l>
                                <l level="1"><verse osisID="Ps.103.20" sID="Ps.103.20" n="כ"/>בָּרְכ֥וּ יְהֹוָ֗ה מַלְאָ֫כָ֥יו</l>
                                <l level="2">גִּבֹּ֣רֵי כֹ֭חַ עֹשֵׂ֣י דְבָר֑וֹ</l>
                                <l level="3">לִ֝שְׁמֹ֗עַ בְּק֣וֹל דְּבָרֽוֹ׃<verse eID="Ps.103.20"/></l>
                                <l level="1"><verse osisID="Ps.103.21" sID="Ps.103.21" n="כא"/>בָּרְכ֣וּ יְ֭הֹוָה כׇּל־צְבָאָ֑יו</l>
                                <l level="2">מְ֝שָׁרְתָ֗יו עֹשֵׂ֥י רְצוֹנֽוֹ׃<verse eID="Ps.103.21"/></l>
                                <l level="1"><verse osisID="Ps.103.22" sID="Ps.103.22" n="כב"/>בָּרְכ֤וּ יְהֹוָ֨ה ׀ כׇּֽל־מַעֲשָׂ֗יו</l>
                                <l level="2">בְּכׇל־מְקֹמ֥וֹת מֶמְשַׁלְתּ֑וֹ</l>
                                <l level="3">בָּרְכִ֥י נַ֝פְשִׁ֗י אֶת־יְהֹוָֽה׃<verse eID="Ps.103.22"/></l>
                            </lg>
                        </p>
                        <chapter eID="Ps.103"/>
                        <chapter osisID="Ps.104" sID="Ps.104" n="קד"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.104.1" sID="Ps.104.1" n="א"/>בָּרְכִ֥י נַפְשִׁ֗י אֶת־יְהֹ֫וָ֥ה</l>
                                <l level="2">יְהֹוָ֣ה אֱ֭לֹהַי גָּדַ֣לְתָּ מְּאֹ֑ד</l>
                                <l level="3">ה֖וֹד וְהָדָ֣ר לָבָֽשְׁתָּ׃<verse eID="Ps.104.1"/></l>
                                <l level="1"><verse osisID="Ps.104.2" sID="Ps.104.2" n="ב"/>עֹֽטֶה־א֭וֹר כַּשַּׂלְמָ֑ה</l>
                                <l level="2">נוֹטֶ֥ה שָׁ֝מַ֗יִם כַּיְרִיעָֽה׃<verse eID="Ps.104.2"/></l>
                                <l level="1"><verse osisID="Ps.104.3" sID="Ps.104.3" n="ג"/>הַ֥מְקָרֶ֥ה בַמַּ֗יִם עֲֽלִיּ֫וֹתָ֥יו</l>
                                <l level="2">הַשָּׂם־עָבִ֥ים רְכוּב֑וֹ</l>
                                <l level="3">הַֽ֝מְהַלֵּ֗ךְ עַל־כַּנְפֵי־רֽוּחַ׃<verse eID="Ps.104.3"/></l>
                                <l level="1"><verse osisID="Ps.104.4" sID="Ps.104.4" n="ד"/>עֹשֶׂ֣ה מַלְאָכָ֣יו רוּח֑וֹת</l>
                                <l level="2">מְ֝שָׁרְתָ֗יו אֵ֣שׁ לֹהֵֽט׃<verse eID="Ps.104.4"/></l>
                                <l level="1"><verse osisID="Ps.104.5" sID="Ps.104.5" n="ה"/>יָֽסַד־אֶ֭רֶץ עַל־מְכוֹנֶ֑יהָ</l>
                                <l level="2">בַּל־תִּ֝מּ֗וֹט עוֹלָ֥ם וָעֶֽד׃<verse eID="Ps.104.5"/></l>
                                <l level="1"><verse osisID="Ps.104.6" sID="Ps.104.6" n="ו"/>תְּ֭הוֹם כַּלְּב֣וּשׁ כִּסִּית֑וֹ</l>
                                <l level="2">עַל־הָ֝רִ֗ים יַ֖עַמְדוּ מָֽיִם׃<verse eID="Ps.104.6"/></l>
                                <l level="1"><verse osisID="Ps.104.7" sID="Ps.104.7" n="ז"/>מִן־גַּעֲרָ֣תְךָ֣ יְנוּס֑וּן</l>
                                <l level="2">מִן־ק֥וֹל רַֽ֝עַמְךָ֗ יֵחָפֵזֽוּן׃<verse eID="Ps.104.7"/></l>
                                <l level="1"><verse osisID="Ps.104.8" sID="Ps.104.8" n="ח"/>יַעֲל֣וּ הָ֭רִים יֵרְד֣וּ בְקָע֑וֹת</l>
                                <l level="2">אֶל־מְ֝ק֗וֹם זֶ֤ה ׀ יָסַ֬דְתָּ לָהֶֽם׃<verse eID="Ps.104.8"/></l>
                                <l level="1"><verse osisID="Ps.104.9" sID="Ps.104.9" n="ט"/>גְּֽבוּל־שַׂ֭מְתָּ בַּל־יַעֲבֹר֑וּן</l>
                                <l level="2">בַּל־יְ֝שֻׁב֗וּן לְכַסּ֥וֹת הָאָֽרֶץ׃<verse eID="Ps.104.9"/></l>
                                <l level="1"><verse osisID="Ps.104.10" sID="Ps.104.10" n="י"/>הַֽמְשַׁלֵּ֣חַ מַ֭עְיָנִים בַּנְּחָלִ֑ים</l>
                                <l level="2">בֵּ֥ין הָ֝רִ֗ים יְהַלֵּכֽוּן׃<verse eID="Ps.104.10"/></l>
                                <l level="1"><verse osisID="Ps.104.11" sID="Ps.104.11" n="יא"/>יַ֭שְׁקוּ כׇּל־חַיְת֣וֹ שָׂדָ֑י</l>
                                <l level="2">יִשְׁבְּר֖וּ פְרָאִ֣ים צְמָאָֽם׃<verse eID="Ps.104.11"/></l>
                                <l level="1"><verse osisID="Ps.104.12" sID="Ps.104.12" n="יב"/>עֲ֭לֵיהֶם עוֹף־הַשָּׁמַ֣יִם יִשְׁכּ֑וֹן</l>
                                <l level="2">מִבֵּ֥ין עֳ֝פָאיִ֗ם יִתְּנוּ־קֽוֹל׃<verse eID="Ps.104.12"/></l>
                                <l level="1"><verse osisID="Ps.104.13" sID="Ps.104.13" n="יג"/>מַשְׁקֶ֣ה הָ֭רִים מֵעֲלִיּוֹתָ֑יו</l>
                                <l level="2">מִפְּרִ֥י מַ֝עֲשֶׂ֗יךָ תִּשְׂבַּ֥ע הָאָֽרֶץ׃<verse eID="Ps.104.13"/></l>
                                <l level="1"><verse osisID="Ps.104.14" sID="Ps.104.14" n="יד"/>מַצְמִ֤יחַ חָצִ֨יר ׀ לַבְּהֵמָ֗ה</l>
                                <l level="2">וְ֭עֵשֶׂב לַעֲבֹדַ֣ת הָאָדָ֑ם</l>
                                <l level="3">לְה֥וֹצִיא לֶ֝֗חֶם מִן־הָאָֽרֶץ׃<verse eID="Ps.104.14"/></l>
                                <l level="1"><verse osisID="Ps.104.15" sID="Ps.104.15" n="טו"/>וְיַ֤יִן ׀ יְשַׂמַּ֬ח לְֽבַב־אֱנ֗וֹשׁ</l>
                                <l level="2">לְהַצְהִ֣יל פָּנִ֣ים מִשָּׁ֑מֶן</l>
                                <l level="3">וְ֝לֶ֗חֶם לְֽבַב־אֱנ֥וֹשׁ יִסְעָֽד׃<verse eID="Ps.104.15"/></l>
                                <l level="1"><verse osisID="Ps.104.16" sID="Ps.104.16" n="טז"/>יִ֭שְׂבְּעוּ עֲצֵ֣י יְהֹוָ֑ה</l>
                                <l level="2">אַֽרְזֵ֥י לְ֝בָנ֗וֹן אֲשֶׁ֣ר נָטָֽע׃<verse eID="Ps.104.16"/></l>
                                <l level="1"><verse osisID="Ps.104.17" sID="Ps.104.17" n="יז"/>אֲשֶׁר־שָׁ֭ם צִפֳּרִ֣ים יְקַנֵּ֑נוּ</l>
                                <l level="2">חֲ֝סִידָ֗ה בְּרוֹשִׁ֥ים בֵּיתָֽהּ׃<verse eID="Ps.104.17"/></l>
                                <l level="1"><verse osisID="Ps.104.18" sID="Ps.104.18" n="יח"/>הָרִ֣ים הַ֭גְּבֹהִים לַיְּעֵלִ֑ים</l>
                                <l level="2">סְ֝לָעִ֗ים מַחְסֶ֥ה לַֽשְׁפַנִּֽים׃<verse eID="Ps.104.18"/></l>
                                <l level="1"><verse osisID="Ps.104.19" sID="Ps.104.19" n="יט"/>עָשָׂ֣ה יָ֭רֵחַ לְמוֹעֲדִ֑ים</l>
                                <l level="2">שֶׁ֝֗מֶשׁ יָדַ֥ע מְבוֹאֽוֹ׃<verse eID="Ps.104.19"/></l>
                                <l level="1"><verse osisID="Ps.104.20" sID="Ps.104.20" n="כ"/>תָּֽשֶׁת־חֹ֭שֶׁךְ וִ֣יהִי לָ֑יְלָה</l>
                                <l level="2">בּוֹ־תִ֝רְמֹ֗שׂ כׇּל־חַיְתוֹ־יָֽעַר׃<verse eID="Ps.104.20"/></l>
                                <l level="1"><verse osisID="Ps.104.21" sID="Ps.104.21" n="כא"/>הַ֭כְּפִירִים שֹׁאֲגִ֣ים לַטָּ֑רֶף</l>
                                <l level="2">וּלְבַקֵּ֖שׁ מֵאֵ֣ל אׇכְלָֽם׃<verse eID="Ps.104.21"/></l>
                                <l level="1"><verse osisID="Ps.104.22" sID="Ps.104.22" n="כב"/>תִּזְרַ֣ח הַ֭שֶּׁמֶשׁ יֵאָסֵפ֑וּן</l>
                                <l level="2">וְאֶל־מְ֝עוֹנֹתָ֗ם יִרְבָּצֽוּן׃<verse eID="Ps.104.22"/></l>
                                <l level="1"><verse osisID="Ps.104.23" sID="Ps.104.23" n="כג"/>יֵצֵ֣א אָדָ֣ם לְפׇעֳל֑וֹ</l>
                                <l level="2">וְֽלַעֲבֹ֖דָת֣וֹ עֲדֵי־עָֽרֶב׃<verse eID="Ps.104.23"/></l>
                                <l level="1"><verse osisID="Ps.104.24" sID="Ps.104.24" n="כד"/>מָה־רַבּ֬וּ מַעֲשֶׂ֨יךָ ׀ יְֽהֹוָ֗ה</l>
                                <l level="2">כֻּ֭לָּם בְּחׇכְמָ֣ה עָשִׂ֑יתָ</l>
                                <l level="3">מָלְאָ֥ה הָ֝אָ֗רֶץ קִנְיָנֶֽךָ׃<verse eID="Ps.104.24"/></l>
                                <l level="1"><verse osisID="Ps.104.25" sID="Ps.104.25" n="כה"/>זֶ֤ה ׀ הַיָּ֥ם גָּדוֹל֮ וּרְחַ֢ב יָ֫דָ֥יִם</l>
                                <l level="2">שָֽׁם־רֶ֭מֶשׂ וְאֵ֣ין מִסְפָּ֑ר</l>
                                <l level="3">חַיּ֥וֹת קְ֝טַנּ֗וֹת עִם־גְּדֹלֽוֹת׃<verse eID="Ps.104.25"/></l>
                                <l level="1"><verse osisID="Ps.104.26" sID="Ps.104.26" n="כו"/>שָׁ֭ם אֳנִיּ֣וֹת יְהַלֵּכ֑וּן</l>
                                <l level="2">לִ֝וְיָתָ֗ן זֶֽה־יָצַ֥רְתָּ לְשַֽׂחֶק־בּֽוֹ׃<verse eID="Ps.104.26"/></l>
                                <l level="1"><verse osisID="Ps.104.27" sID="Ps.104.27" n="כז"/>כֻּ֭לָּם אֵלֶ֣יךָ יְשַׂבֵּר֑וּן</l>
                                <l level="2">לָתֵ֖ת אׇכְלָ֣ם בְּעִתּֽוֹ׃<verse eID="Ps.104.27"/></l>
                                <l level="1"><verse osisID="Ps.104.28" sID="Ps.104.28" n="כח"/>תִּתֵּ֣ן לָ֭הֶם יִלְקֹט֑וּן</l>
                                <l level="2">תִּפְתַּ֥ח יָ֝דְךָ֗ יִשְׂבְּע֥וּן טֽוֹב׃<verse eID="Ps.104.28"/></l>
                                <l level="1"><verse osisID="Ps.104.29" sID="Ps.104.29" n="כט"/>תַּסְתִּ֥יר פָּנֶיךָ֮ יִֽבָּהֵ֫ל֥וּן</l>
                                <l level="2">תֹּסֵ֣ף ר֭וּחָם יִגְוָע֑וּן</l>
                                <l level="3">וְֽאֶל־עֲפָרָ֥ם יְשׁוּבֽוּן׃<verse eID="Ps.104.29"/></l>
                                <l level="1"><verse osisID="Ps.104.30" sID="Ps.104.30" n="ל"/>תְּשַׁלַּ֣ח ר֭וּחֲךָ יִבָּרֵא֑וּן</l>
                                <l level="2">וּ֝תְחַדֵּ֗שׁ פְּנֵ֣י אֲדָמָֽה׃<verse eID="Ps.104.30"/></l>
                                <l level="1"><verse osisID="Ps.104.31" sID="Ps.104.31" n="לא"/>יְהִ֤י כְב֣וֹד יְהֹוָ֣ה לְעוֹלָ֑ם</l>
                                <l level="2">יִשְׂמַ֖ח יְהֹוָ֣ה בְּמַעֲשָֽׂיו׃<verse eID="Ps.104.31"/></l>
                                <l level="1"><verse osisID="Ps.104.32" sID="Ps.104.32" n="לב"/>הַמַּבִּ֣יט לָ֭אָרֶץ וַתִּרְעָ֑ד</l>
                                <l level="2">יִגַּ֖ע בֶּהָרִ֣ים וְֽיֶעֱשָֽׁנוּ׃<verse eID="Ps.104.32"/></l>
                                <l level="1"><verse osisID="Ps.104.33" sID="Ps.104.33" n="לג"/>אָשִׁ֣ירָה לַיהֹוָ֣ה בְּחַיָּ֑י</l>
                                <l level="2">אֲזַמְּרָ֖ה לֵאלֹהַ֣י בְּעוֹדִֽי׃<verse eID="Ps.104.33"/></l>
                                <l level="1"><verse osisID="Ps.104.34" sID="Ps.104.34" n="לד"/>יֶעֱרַ֣ב עָלָ֣יו שִׂיחִ֑י</l>
                                <l level="2">אָ֝נֹכִ֗י אֶשְׂמַ֥ח בַּיהֹוָֽה׃<verse eID="Ps.104.34"/></l>
                                <l level="1"><verse osisID="Ps.104.35" sID="Ps.104.35" n="לה"/>יִתַּ֤מּוּ חַטָּאִ֨ים ׀ מִן־הָאָ֡רֶץ</l>
                                <l level="2">וּרְשָׁעִ֤ים ׀ ע֤וֹד אֵינָ֗ם</l>
                                <l level="3">בָּרְכִ֣י נַ֭פְשִׁי אֶת־יְהֹוָ֗ה</l>
                                <l level="3">הַֽלְלוּ־יָֽהּ׃<verse eID="Ps.104.35"/></l>
                            </lg>
                        </p>
                        <chapter eID="Ps.104"/>
                        <chapter osisID="Ps.105" sID="Ps.105" n="קה"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.105.1" sID="Ps.105.1" n="א"/>הוֹד֣וּ לַ֭יהֹוָה קִרְא֣וּ בִשְׁמ֑וֹ</l>
                                <l level="2">הוֹדִ֥יעוּ בָ֝עַמִּ֗ים עֲלִילוֹתָֽיו׃<verse eID="Ps.105.1"/></l>
                                <l level="1"><verse osisID="Ps.105.2" sID="Ps.105.2" n="ב"/>שִֽׁירוּ־ל֭וֹ זַמְּרוּ־ל֑וֹ</l>
                                <l level="2">שִׂ֝֗יחוּ בְּכׇל־נִפְלְאוֹתָֽיו׃<verse eID="Ps.105.2"/></l>
                                <l level="1"><verse osisID="Ps.105.3" sID="Ps.105.3" n="ג"/>הִֽ֭תְהַלְלוּ בְּשֵׁ֣ם קׇדְשׁ֑וֹ</l>
                                <l level="2">יִ֝שְׂמַ֗ח לֵ֤ב ׀ מְבַקְשֵׁ֬י יְהֹוָֽה׃<verse eID="Ps.105.3"/></l>
                                <l level="1"><verse osisID="Ps.105.4" sID="Ps.105.4" n="ד"/>דִּרְשׁ֣וּ יְהֹוָ֣ה וְעֻזּ֑וֹ</l>
                                <l level="2">בַּקְּשׁ֖וּ פָנָ֣יו תָּמִֽיד׃<verse eID="Ps.105.4"/></l>
                                <l level="1"><verse osisID="Ps.105.5" sID="Ps.105.5" n="ה"/>זִכְר֗וּ נִפְלְאוֹתָ֥יו אֲשֶׁר־עָשָׂ֑ה</l>
                                <l level="2">מֹ֝פְתָ֗יו וּמִשְׁפְּטֵי־פִֽיו׃<verse eID="Ps.105.5"/></l>
                                <l level="1"><verse osisID="Ps.105.6" sID="Ps.105.6" n="ו"/>זֶ֭רַע אַבְרָהָ֣ם עַבְדּ֑וֹ</l>
                                <l level="2">בְּנֵ֖י יַעֲקֹ֣ב בְּחִירָֽיו׃<verse eID="Ps.105.6"/></l>
                                <l level="1"><verse osisID="Ps.105.7" sID="Ps.105.7" n="ז"/>ה֭וּא יְהֹוָ֣ה אֱלֹהֵ֑ינוּ</l>
                                <l level="2">בְּכׇל־הָ֝אָ֗רֶץ מִשְׁפָּטָֽיו׃<verse eID="Ps.105.7"/></l>
                                <l level="1"><verse osisID="Ps.105.8" sID="Ps.105.8" n="ח"/>זָכַ֣ר לְעוֹלָ֣ם בְּרִית֑וֹ</l>
                                <l level="2">דָּבָ֥ר צִ֝וָּ֗ה לְאֶ֣לֶף דּֽוֹר׃<verse eID="Ps.105.8"/></l>
                                <l level="1"><verse osisID="Ps.105.9" sID="Ps.105.9" n="ט"/>אֲשֶׁ֣ר כָּ֭רַת אֶת־אַבְרָהָ֑ם</l>
                                <l level="2">וּשְׁב֖וּעָת֣וֹ לְיִשְׂחָֽק׃<verse eID="Ps.105.9"/></l>
                                <l level="1"><verse osisID="Ps.105.10" sID="Ps.105.10" n="י"/>וַיַּעֲמִידֶ֣הָ לְיַעֲקֹ֣ב לְחֹ֑ק</l>
                                <l level="2">לְ֝יִשְׂרָאֵ֗ל בְּרִ֣ית עוֹלָֽם׃<verse eID="Ps.105.10"/></l>
                                <l level="1"><verse osisID="Ps.105.11" sID="Ps.105.11" n="יא"/>לֵאמֹ֗ר לְךָ֗ אֶתֵּ֥ן אֶת־אֶֽרֶץ־כְּנָ֑עַן</l>
                                <l level="2">חֶ֝֗בֶל נַחֲלַתְכֶֽם׃<verse eID="Ps.105.11"/></l>
                                <l level="1"><verse osisID="Ps.105.12" sID="Ps.105.12" n="יב"/>בִּֽ֭הְיוֹתָם מְתֵ֣י מִסְפָּ֑ר</l>
                                <l level="2">כִּ֝מְעַ֗ט וְגָרִ֥ים בָּֽהּ׃<verse eID="Ps.105.12"/></l>
                                <l level="1"><verse osisID="Ps.105.13" sID="Ps.105.13" n="יג"/>וַ֭יִּֽתְהַלְּכוּ מִגּ֣וֹי אֶל־גּ֑וֹי</l>
                                <l level="2">מִ֝מַּמְלָכָ֗ה אֶל־עַ֥ם אַחֵֽר׃<verse eID="Ps.105.13"/></l>
                                <l level="1"><verse osisID="Ps.105.14" sID="Ps.105.14" n="יד"/>לֹא־הִנִּ֣יחַ אָדָ֣ם לְעׇשְׁקָ֑ם</l>
                                <l level="2">וַיּ֖וֹכַח עֲלֵיהֶ֣ם מְלָכִֽים׃<verse eID="Ps.105.14"/></l>
                                <l level="1"><verse osisID="Ps.105.15" sID="Ps.105.15" n="טו"/>אַֽל־תִּגְּע֥וּ בִמְשִׁיחָ֑י</l>
                                <l level="2">וְ֝לִנְבִיאַ֗י אַל־תָּרֵֽעוּ׃<verse eID="Ps.105.15"/></l>
                                <l level="1"><verse osisID="Ps.105.16" sID="Ps.105.16" n="טז"/>וַיִּקְרָ֣א רָ֭עָב עַל־הָאָ֑רֶץ</l>
                                <l level="2">כׇּֽל־מַטֵּה־לֶ֥חֶם שָׁבָֽר׃<verse eID="Ps.105.16"/></l>
                                <l level="1"><verse osisID="Ps.105.17" sID="Ps.105.17" n="יז"/>שָׁלַ֣ח לִפְנֵיהֶ֣ם אִ֑ישׁ</l>
                                <l level="2">לְ֝עֶ֗בֶד נִמְכַּ֥ר יוֹסֵֽף׃<verse eID="Ps.105.17"/></l>
                                <l level="1"><verse osisID="Ps.105.18" sID="Ps.105.18" n="יח"/>עִנּ֣וּ בַכֶּ֣בֶל <seg type="x-ketiv">רגליו</seg> רַגְל֑וֹ</l>
                                <l level="2">בַּ֝רְזֶ֗ל בָּ֣אָה נַפְשֽׁוֹ׃<verse eID="Ps.105.18"/></l>
                                <l level="1"><verse osisID="Ps.105.19" sID="Ps.105.19" n="יט"/>עַד־עֵ֥ת בֹּא־דְבָר֑וֹ</l>
                                <l level="2">אִמְרַ֖ת יְהֹוָ֣ה צְרָפָֽתְהוּ׃<verse eID="Ps.105.19"/></l>
                                <l level="1"><verse osisID="Ps.105.20" sID="Ps.105.20" n="כ"/>שָׁ֣לַח מֶ֭לֶךְ וַיַתִּירֵ֑הוּ</l>
                                <l level="2">מֹשֵׁ֥ל עַ֝מִּ֗ים וַֽיְפַתְּחֵֽהוּ׃<verse eID="Ps.105.20"/></l>
                                <l level="1"><verse osisID="Ps.105.21" sID="Ps.105.21" n="כא"/>שָׂמ֣וֹ אָד֣וֹן לְבֵית֑וֹ</l>
                                <l level="2">וּ֝מֹשֵׁ֗ל בְּכׇל־קִנְיָנֽוֹ׃<verse eID="Ps.105.21"/></l>
                                <l level="1"><verse osisID="Ps.105.22" sID="Ps.105.22" n="כב"/>לֶאְסֹ֣ר שָׂרָ֣יו בְּנַפְשׁ֑וֹ</l>
                                <l level="2">וּזְקֵנָ֥יו יְחַכֵּֽם׃<verse eID="Ps.105.22"/></l>
                                <l level="1"><verse osisID="Ps.105.23" sID="Ps.105.23" n="כג"/>וַיָּבֹ֣א יִשְׂרָאֵ֣ל מִצְרָ֑יִם</l>
                                <l level="2">וְ֝יַעֲקֹ֗ב גָּ֣ר בְּאֶֽרֶץ־חָֽם׃<verse eID="Ps.105.23"/></l>
                                <l level="1"><verse osisID="Ps.105.24" sID="Ps.105.24" n="כד"/>וַיֶּ֣פֶר אֶת־עַמּ֣וֹ מְאֹ֑ד</l>
                                <l level="2">וַ֝יַּעֲצִמֵ֗הוּ מִצָּרָֽיו׃<verse eID="Ps.105.24"/></l>
                                <l level="1"><verse osisID="Ps.105.25" sID="Ps.105.25" n="כה"/>הָפַ֣ךְ לִ֭בָּם לִשְׂנֹ֣א עַמּ֑וֹ</l>
                                <l level="2">לְ֝הִתְנַכֵּ֗ל בַּעֲבָדָֽיו׃<verse eID="Ps.105.25"/></l>
                                <l level="1"><verse osisID="Ps.105.26" sID="Ps.105.26" n="כו"/>שָׁ֭לַח מֹשֶׁ֣ה עַבְדּ֑וֹ</l>
                                <l level="2">אַ֝הֲרֹ֗ן אֲשֶׁ֣ר בָּחַר־בּֽוֹ׃<verse eID="Ps.105.26"/></l>
                                <l level="1"><verse osisID="Ps.105.27" sID="Ps.105.27" n="כז"/>שָֽׂמוּ־בָ֭ם דִּבְרֵ֣י אֹתוֹתָ֑יו</l>
                                <l level="2">וּ֝מֹפְתִ֗ים בְּאֶ֣רֶץ חָֽם׃<verse eID="Ps.105.27"/></l>
                                <l level="1"><verse osisID="Ps.105.28" sID="Ps.105.28" n="כח"/>שָׁ֣לַֽח חֹ֭שֶׁךְ וַיַּחְשִׁ֑ךְ</l>
                                <l level="2">וְלֹֽא־מָ֝ר֗וּ אֶת־דְּבָרֽוֹ <seg type="x-ketiv">דבריו</seg>׃<verse eID="Ps.105.28"/></l>
                                <l level="1"><verse osisID="Ps.105.29" sID="Ps.105.29" n="כט"/>הָפַ֣ךְ אֶת־מֵימֵיהֶ֣ם לְדָ֑ם</l>
                                <l level="2">וַ֝יָּ֗מֶת אֶת־דְּגָתָֽם׃<verse eID="Ps.105.29"/></l>
                                <l level="1"><verse osisID="Ps.105.30" sID="Ps.105.30" n="ל"/>שָׁרַ֣ץ אַרְצָ֣ם צְפַרְדְּעִ֑ים</l>
                                <l level="2">בְּ֝חַדְרֵ֗י מַלְכֵיהֶֽם׃<verse eID="Ps.105.30"/></l>
                                <l level="1"><verse osisID="Ps.105.31" sID="Ps.105.31" n="לא"/>אָ֭מַר וַיָּבֹ֣א עָרֹ֑ב</l>
                                <l level="2">כִּ֝נִּ֗ים בְּכׇל־גְּבוּלָֽם׃<verse eID="Ps.105.31"/></l>
                                <l level="1"><verse osisID="Ps.105.32" sID="Ps.105.32" n="לב"/>נָתַ֣ן גִּשְׁמֵיהֶ֣ם בָּרָ֑ד</l>
                                <l level="2">אֵ֖שׁ לֶהָב֣וֹת בְּאַרְצָֽם׃<verse eID="Ps.105.32"/></l>
                                <l level="1"><verse osisID="Ps.105.33" sID="Ps.105.33" n="לג"/>וַיַּ֣ךְ גַּ֭פְנָם וּתְאֵנָתָ֑ם</l>
                                <l level="2">וַ֝יְשַׁבֵּ֗ר עֵ֣ץ גְּבוּלָֽם׃<verse eID="Ps.105.33"/></l>
                                <l level="1"><verse osisID="Ps.105.34" sID="Ps.105.34" n="לד"/>אָ֭מַר וַיָּבֹ֣א אַרְבֶּ֑ה</l>
                                <l level="2">וְ֝יֶ֗לֶק וְאֵ֣ין מִסְפָּֽר׃<verse eID="Ps.105.34"/></l>
                                <l level="1"><verse osisID="Ps.105.35" sID="Ps.105.35" n="לה"/>וַיֹּ֣אכַל כׇּל־עֵ֣שֶׂב בְּאַרְצָ֑ם</l>
                                <l level="2">וַ֝יֹּ֗אכַל פְּרִ֣י אַדְמָתָֽם׃<verse eID="Ps.105.35"/></l>
                                <l level="1"><verse osisID="Ps.105.36" sID="Ps.105.36" n="לו"/>וַיַּ֣ךְ כׇּל־בְּכ֣וֹר בְּאַרְצָ֑ם</l>
                                <l level="2">רֵ֝אשִׁ֗ית לְכׇל־אוֹנָֽם׃<verse eID="Ps.105.36"/></l>
                                <l level="1"><verse osisID="Ps.105.37" sID="Ps.105.37" n="לז"/>וַֽ֭יּוֹצִיאֵם בְּכֶ֣סֶף וְזָהָ֑ב</l>
                                <l level="2">וְאֵ֖ין בִּשְׁבָטָ֣יו כּוֹשֵֽׁל׃<verse eID="Ps.105.37"/></l>
                                <l level="1"><verse osisID="Ps.105.38" sID="Ps.105.38" n="לח"/>שָׂמַ֣ח מִצְרַ֣יִם בְּצֵאתָ֑ם</l>
                                <l level="2">כִּֽי־נָפַ֖ל פַּחְדָּ֣ם עֲלֵיהֶֽם׃<verse eID="Ps.105.38"/></l>
                                <l level="1"><verse osisID="Ps.105.39" sID="Ps.105.39" n="לט"/>פָּרַ֣שׂ עָנָ֣ן לְמָסָ֑ךְ</l>
                                <l level="2">וְ֝אֵ֗שׁ לְהָאִ֥יר לָֽיְלָה׃<verse eID="Ps.105.39"/></l>
                                <l level="1"><verse osisID="Ps.105.40" sID="Ps.105.40" n="מ"/>שָׁ֭אַל וַיָּבֵ֣א שְׂלָ֑ו</l>
                                <l level="2">וְלֶ֥חֶם שָׁ֝מַ֗יִם יַשְׂבִּיעֵֽם׃<verse eID="Ps.105.40"/></l>
                                <l level="1"><verse osisID="Ps.105.41" sID="Ps.105.41" n="מא"/>פָּ֣תַח צ֭וּר וַיָּז֣וּבוּ מָ֑יִם</l>
                                <l level="2">הָ֝לְכ֗וּ בַּצִּיּ֥וֹת נָהָֽר׃<verse eID="Ps.105.41"/></l>
                                <l level="1"><verse osisID="Ps.105.42" sID="Ps.105.42" n="מב"/>כִּֽי־זָ֭כַר אֶת־דְּבַ֣ר קׇדְשׁ֑וֹ</l>
                                <l level="2">אֶֽת־אַבְרָהָ֥ם עַבְדּֽוֹ׃<verse eID="Ps.105.42"/></l>
                                <l level="1"><verse osisID="Ps.105.43" sID="Ps.105.43" n="מג"/>וַיּוֹצִ֣א עַמּ֣וֹ בְשָׂשׂ֑וֹן</l>
                                <l level="2">בְּ֝רִנָּ֗ה אֶת־בְּחִירָֽיו׃<verse eID="Ps.105.43"/></l>
                                <l level="1"><verse osisID="Ps.105.44" sID="Ps.105.44" n="מד"/>וַיִּתֵּ֣ן לָ֭הֶם אַרְצ֣וֹת גּוֹיִ֑ם</l>
                                <l level="2">וַעֲמַ֖ל לְאֻמִּ֣ים יִירָֽשׁוּ׃<verse eID="Ps.105.44"/></l>
                                <l level="1"><verse osisID="Ps.105.45" sID="Ps.105.45" n="מה"/>בַּעֲב֤וּר ׀ יִשְׁמְר֣וּ חֻ֭קָּיו</l>
                                <l level="2">וְתוֹרֹתָ֥יו יִנְצֹ֗רוּ</l>
                                <l level="3">הַֽלְלוּ־יָֽהּ׃<verse eID="Ps.105.45"/></l>
                            </lg>
                        </p>
                        <chapter eID="Ps.105"/>
                        <chapter osisID="Ps.106" sID="Ps.106" n="קו"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.106.1" sID="Ps.106.1" n="א"/>הַ֥לְלוּ יָ֨הּ ׀</l>
                                <l level="1">הוֹד֣וּ לַיהֹוָ֣ה כִּי־ט֑וֹב</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.106.1"/></l>
                                <l level="1"><verse osisID="Ps.106.2" sID="Ps.106.2" n="ב"/>מִ֗י יְ֭מַלֵּל גְּבוּר֣וֹת יְהֹוָ֑ה</l>
                                <l level="2">יַ֝שְׁמִ֗יעַ כׇּל־תְּהִלָּתֽוֹ׃<verse eID="Ps.106.2"/></l>
                                <l level="1"><verse osisID="Ps.106.3" sID="Ps.106.3" n="ג"/>אַ֭שְׁרֵי שֹׁמְרֵ֣י מִשְׁפָּ֑ט</l>
                                <l level="2">עֹשֵׂ֖ה צְדָקָ֣ה בְכׇל־עֵֽת׃<verse eID="Ps.106.3"/></l>
                                <l level="1"><verse osisID="Ps.106.4" sID="Ps.106.4" n="ד"/>זׇכְרֵ֣נִי יְ֭הֹוָה בִּרְצ֣וֹן עַמֶּ֑ךָ</l>
                                <l level="2">פׇּ֝קְדֵ֗נִי בִּישׁוּעָתֶֽךָ׃<verse eID="Ps.106.4"/></l>
                                <l level="1"><verse osisID="Ps.106.5" sID="Ps.106.5" n="ה"/>לִרְא֤וֹת ׀ בְּט֘וֹבַ֤ת בְּחִירֶ֗יךָ</l>
                                <l level="2">לִ֭שְׂמֹחַ בְּשִׂמְחַ֣ת גּוֹיֶ֑ךָ</l>
                                <l level="3">לְ֝הִתְהַלֵּ֗ל עִם־נַחֲלָתֶֽךָ׃<verse eID="Ps.106.5"/></l>
                                <l level="1"><verse osisID="Ps.106.6" sID="Ps.106.6" n="ו"/>חָטָ֥אנוּ עִם־אֲבוֹתֵ֗ינוּ</l>
                                <l level="2">הֶעֱוִ֥ינוּ הִרְשָֽׁעְנוּ׃<verse eID="Ps.106.6"/></l>
                                <l level="1"><verse osisID="Ps.106.7" sID="Ps.106.7" n="ז"/>אֲב֘וֹתֵ֤ינוּ בְמִצְרַ֨יִם ׀ לֹֽא־הִשְׂכִּ֬ילוּ נִפְלְאוֹתֶ֗יךָ</l>
                                <l level="2">לֹ֣א זָ֭כְרוּ אֶת־רֹ֣ב חֲסָדֶ֑יךָ</l>
                                <l level="3">וַיַּמְר֖וּ עַל־יָ֣ם בְּיַם־סֽוּף׃<verse eID="Ps.106.7"/></l>
                                <l level="1"><verse osisID="Ps.106.8" sID="Ps.106.8" n="ח"/>וַֽ֭יּוֹשִׁיעֵם לְמַ֣עַן שְׁמ֑וֹ</l>
                                <l level="2">לְ֝הוֹדִ֗יעַ אֶת־גְּבוּרָתֽוֹ׃<verse eID="Ps.106.8"/></l>
                                <l level="1"><verse osisID="Ps.106.9" sID="Ps.106.9" n="ט"/>וַיִּגְעַ֣ר בְּיַם־ס֭וּף וַֽיֶּחֱרָ֑ב</l>
                                <l level="2">וַיּוֹלִיכֵ֥ם בַּ֝תְּהֹמ֗וֹת כַּמִּדְבָּֽר׃<verse eID="Ps.106.9"/></l>
                                <l level="1"><verse osisID="Ps.106.10" sID="Ps.106.10" n="י"/>וַֽ֭יּוֹשִׁיעֵם מִיַּ֣ד שׂוֹנֵ֑א</l>
                                <l level="2">וַ֝יִּגְאָלֵ֗ם מִיַּ֥ד אוֹיֵֽב׃<verse eID="Ps.106.10"/></l>
                                <l level="1"><verse osisID="Ps.106.11" sID="Ps.106.11" n="יא"/>וַיְכַסּוּ־מַ֥יִם צָרֵיהֶ֑ם</l>
                                <l level="2">אֶחָ֥ד מֵ֝הֶ֗ם לֹ֣א נוֹתָֽר׃<verse eID="Ps.106.11"/></l>
                                <l level="1"><verse osisID="Ps.106.12" sID="Ps.106.12" n="יב"/>וַיַּאֲמִ֥ינוּ בִדְבָרָ֑יו</l>
                                <l level="2">יָ֝שִׁ֗ירוּ תְּהִלָּתֽוֹ׃<verse eID="Ps.106.12"/></l>
                                <l level="1"><verse osisID="Ps.106.13" sID="Ps.106.13" n="יג"/>מִ֭הֲרוּ שָׁכְח֣וּ מַֽעֲשָׂ֑יו</l>
                                <l level="2">לֹא־חִ֝כּ֗וּ לַעֲצָתֽוֹ׃<verse eID="Ps.106.13"/></l>
                                <l level="1"><verse osisID="Ps.106.14" sID="Ps.106.14" n="יד"/>וַיִּתְאַוּ֣וּ תַ֭אֲוָה בַּמִּדְבָּ֑ר</l>
                                <l level="2">וַיְנַסּוּ־אֵ֝֗ל בִּישִׁימֽוֹן׃<verse eID="Ps.106.14"/></l>
                                <l level="1"><verse osisID="Ps.106.15" sID="Ps.106.15" n="טו"/>וַיִּתֵּ֣ן לָ֭הֶם שֶׁאֱלָתָ֑ם</l>
                                <l level="2">וַיְשַׁלַּ֖ח רָז֣וֹן בְּנַפְשָֽׁם׃<verse eID="Ps.106.15"/></l>
                                <l level="1"><verse osisID="Ps.106.16" sID="Ps.106.16" n="טז"/>וַיְקַנְא֣וּ לְ֭מֹשֶׁה בַּֽמַּחֲנֶ֑ה</l>
                                <l level="2">לְ֝אַהֲרֹ֗ן קְד֣וֹשׁ יְהֹוָֽה׃<verse eID="Ps.106.16"/></l>
                                <l level="1"><verse osisID="Ps.106.17" sID="Ps.106.17" n="יז"/>תִּפְתַּח־אֶ֭רֶץ וַתִּבְלַ֣ע דָּתָ֑ן</l>
                                <l level="2">וַ֝תְּכַ֗ס עַל־עֲדַ֥ת אֲבִירָֽם׃<verse eID="Ps.106.17"/></l>
                                <l level="1"><verse osisID="Ps.106.18" sID="Ps.106.18" n="יח"/>וַתִּבְעַר־אֵ֥שׁ בַּעֲדָתָ֑ם</l>
                                <l level="2">לֶ֝הָבָ֗ה תְּלַהֵ֥ט רְשָׁעִֽים׃<verse eID="Ps.106.18"/></l>
                                <l level="1"><verse osisID="Ps.106.19" sID="Ps.106.19" n="יט"/>יַעֲשׂוּ־עֵ֥גֶל בְּחֹרֵ֑ב</l>
                                <l level="2">וַ֝יִּשְׁתַּחֲו֗וּ לְמַסֵּכָֽה׃<verse eID="Ps.106.19"/></l>
                                <l level="1"><verse osisID="Ps.106.20" sID="Ps.106.20" n="כ"/>וַיָּמִ֥ירוּ אֶת־כְּבוֹדָ֑ם</l>
                                <l level="2">בְּתַבְנִ֥ית שׁ֝֗וֹר אֹכֵ֥ל עֵֽשֶׂב׃<verse eID="Ps.106.20"/></l>
                                <l level="1"><verse osisID="Ps.106.21" sID="Ps.106.21" n="כא"/>שָׁ֭כְחוּ אֵ֣ל מוֹשִׁיעָ֑ם</l>
                                <l level="2">עֹשֶׂ֖ה גְדֹל֣וֹת בְּמִצְרָֽיִם׃<verse eID="Ps.106.21"/></l>
                                <l level="1"><verse osisID="Ps.106.22" sID="Ps.106.22" n="כב"/>נִ֭פְלָאוֹת בְּאֶ֣רֶץ חָ֑ם</l>
                                <l level="2">נ֝וֹרָא֗וֹת עַל־יַם־סֽוּף׃<verse eID="Ps.106.22"/></l>
                                <l level="1"><verse osisID="Ps.106.23" sID="Ps.106.23" n="כג"/>וַיֹּ֗אמֶר לְֽהַשְׁמִ֫ידָ֥ם</l>
                                <l level="2">לוּלֵ֡י מֹ֘שֶׁ֤ה בְחִיר֗וֹ</l>
                                <l level="2">עָמַ֣ד בַּפֶּ֣רֶץ לְפָנָ֑יו</l>
                                <l level="3">לְהָשִׁ֥יב חֲ֝מָת֗וֹ מֵהַשְׁחִֽית׃<verse eID="Ps.106.23"/></l>
                                <l level="1"><verse osisID="Ps.106.24" sID="Ps.106.24" n="כד"/>וַֽ֭יִּמְאֲסוּ בְּאֶ֣רֶץ חֶמְדָּ֑ה</l>
                                <l level="2">לֹא־הֶ֝אֱמִ֗ינוּ לִדְבָרֽוֹ׃<verse eID="Ps.106.24"/></l>
                                <l level="1"><verse osisID="Ps.106.25" sID="Ps.106.25" n="כה"/>וַיֵּרָגְנ֥וּ בְאׇהֳלֵיהֶ֑ם</l>
                                <l level="2">לֹ֥א שָׁ֝מְע֗וּ בְּק֣וֹל יְהֹוָֽה׃<verse eID="Ps.106.25"/></l>
                                <l level="1"><verse osisID="Ps.106.26" sID="Ps.106.26" n="כו"/>וַיִּשָּׂ֣א יָד֣וֹ לָהֶ֑ם</l>
                                <l level="2">לְהַפִּ֥יל א֝וֹתָ֗ם בַּמִּדְבָּֽר׃<verse eID="Ps.106.26"/></l>
                                <l level="1"><verse osisID="Ps.106.27" sID="Ps.106.27" n="כז"/>וּלְהַפִּ֣יל זַ֭רְעָם בַּגּוֹיִ֑ם</l>
                                <l level="2">וּ֝לְזָרוֹתָ֗ם בָּאֲרָצֽוֹת׃<verse eID="Ps.106.27"/></l>
                                <l level="1"><verse osisID="Ps.106.28" sID="Ps.106.28" n="כח"/>וַ֭יִּצָּ֣מְדוּ לְבַ֣עַל פְּע֑וֹר</l>
                                <l level="2">וַ֝יֹּאכְל֗וּ זִבְחֵ֥י מֵתִֽים׃<verse eID="Ps.106.28"/></l>
                                <l level="1"><verse osisID="Ps.106.29" sID="Ps.106.29" n="כט"/>וַ֭יַּכְעִיסוּ בְּמַ֥עַלְלֵיהֶ֑ם</l>
                                <l level="2">וַתִּפְרׇץ־בָּ֝֗ם מַגֵּפָֽה׃<verse eID="Ps.106.29"/></l>
                                <l level="1"><verse osisID="Ps.106.30" sID="Ps.106.30" n="ל"/>וַיַּעֲמֹ֣ד פִּֽ֭ינְחָס וַיְפַלֵּ֑ל</l>
                                <l level="2">וַ֝תֵּעָצַ֗ר הַמַּגֵּפָֽה׃<verse eID="Ps.106.30"/></l>
                                <l level="1"><verse osisID="Ps.106.31" sID="Ps.106.31" n="לא"/>וַתֵּחָ֣שֶׁב ל֭וֹ לִצְדָקָ֑ה</l>
                                <l level="2">לְדֹ֥ר וָ֝דֹ֗ר עַד־עוֹלָֽם׃<verse eID="Ps.106.31"/></l>
                                <l level="1"><verse osisID="Ps.106.32" sID="Ps.106.32" n="לב"/>וַ֭יַּקְצִיפוּ עַל־מֵ֥י מְרִיבָ֑ה</l>
                                <l level="2">וַיֵּ֥רַע לְ֝מֹשֶׁ֗ה בַּעֲבוּרָֽם׃<verse eID="Ps.106.32"/></l>
                                <l level="1"><verse osisID="Ps.106.33" sID="Ps.106.33" n="לג"/>כִּי־הִמְר֥וּ אֶת־רוּח֑וֹ</l>
                                <l level="2">וַ֝יְבַטֵּ֗א בִּשְׂפָתָֽיו׃<verse eID="Ps.106.33"/></l>
                                <l level="1"><verse osisID="Ps.106.34" sID="Ps.106.34" n="לד"/>לֹֽא־הִ֭שְׁמִידוּ אֶת־הָעַמִּ֑ים</l>
                                <l level="2">אֲשֶׁ֤ר אָמַ֖ר יְהֹוָ֣ה לָהֶֽם׃<verse eID="Ps.106.34"/></l>
                                <l level="1"><verse osisID="Ps.106.35" sID="Ps.106.35" n="לה"/>וַיִּתְעָרְב֥וּ בַגּוֹיִ֑ם</l>
                                <l level="2">וַֽ֝יִּלְמְד֗וּ מַעֲשֵׂיהֶֽם׃<verse eID="Ps.106.35"/></l>
                                <l level="1"><verse osisID="Ps.106.36" sID="Ps.106.36" n="לו"/>וַיַּעַבְד֥וּ אֶת־עֲצַבֵּיהֶ֑ם</l>
                                <l level="2">וַיִּהְי֖וּ לָהֶ֣ם לְמוֹקֵֽשׁ׃<verse eID="Ps.106.36"/></l>
                                <l level="1"><verse osisID="Ps.106.37" sID="Ps.106.37" n="לז"/>וַיִּזְבְּח֣וּ אֶת־בְּ֭נֵיהֶם וְאֶת־בְּנוֹתֵיהֶ֗ם</l>
                                <l level="2">לַשֵּׁדִֽים׃<verse eID="Ps.106.37"/></l>
                                <l level="1"><verse osisID="Ps.106.38" sID="Ps.106.38" n="לח"/>וַיִּ֥שְׁפְּכ֨וּ דָ֪ם נָקִ֡י</l>
                                <l level="2">דַּם־בְּנֵ֘יהֶ֤ם וּֽבְנוֹתֵיהֶ֗ם</l>
                                <l level="1">אֲשֶׁ֣ר זִ֭בְּחוּ לַעֲצַבֵּ֣י כְנָ֑עַן</l>
                                <l level="2">וַתֶּחֱנַ֥ף הָ֝אָ֗רֶץ בַּדָּמִֽים׃<verse eID="Ps.106.38"/></l>
                                <l level="1"><verse osisID="Ps.106.39" sID="Ps.106.39" n="לט"/>וַיִּטְמְא֥וּ בְמַעֲשֵׂיהֶ֑ם</l>
                                <l level="2">וַ֝יִּזְ֗נוּ בְּמַ֥עַלְלֵיהֶֽם׃<verse eID="Ps.106.39"/></l>
                                <l level="1"><verse osisID="Ps.106.40" sID="Ps.106.40" n="מ"/>וַיִּֽחַר־אַ֣ף יְהֹוָ֣ה בְּעַמּ֑וֹ</l>
                                <l level="2">וַ֝יְתָעֵ֗ב אֶת־נַחֲלָתֽוֹ׃<verse eID="Ps.106.40"/></l>
                                <l level="1"><verse osisID="Ps.106.41" sID="Ps.106.41" n="מא"/>וַיִּתְּנֵ֥ם בְּיַד־גּוֹיִ֑ם</l>
                                <l level="2">וַֽיִּמְשְׁל֥וּ בָ֝הֶ֗ם שֹׂנְאֵיהֶֽם׃<verse eID="Ps.106.41"/></l>
                                <l level="1"><verse osisID="Ps.106.42" sID="Ps.106.42" n="מב"/>וַיִּלְחָצ֥וּם אוֹיְבֵיהֶ֑ם</l>
                                <l level="2">וַ֝יִּכָּנְע֗וּ תַּ֣חַת יָדָֽם׃<verse eID="Ps.106.42"/></l>
                                <l level="1"><verse osisID="Ps.106.43" sID="Ps.106.43" n="מג"/>פְּעָמִ֥ים רַבּ֗וֹת יַצִּ֫ילֵ֥ם</l>
                                <l level="2">וְ֭הֵמָּה יַמְר֣וּ בַעֲצָתָ֑ם</l>
                                <l level="2">וַ֝יָּמֹ֗כּוּ בַּעֲוֺנָֽם׃<verse eID="Ps.106.43"/></l>
                                <l level="1"><verse osisID="Ps.106.44" sID="Ps.106.44" n="מד"/>וַ֭יַּרְא בַּצַּ֣ר לָהֶ֑ם</l>
                                <l level="2">בְּ֝שׇׁמְע֗וֹ אֶת־רִנָּתָֽם׃<verse eID="Ps.106.44"/></l>
                                <l level="1"><verse osisID="Ps.106.45" sID="Ps.106.45" n="מה"/>וַיִּזְכֹּ֣ר לָהֶ֣ם בְּרִית֑וֹ</l>
                                <l level="2">וַ֝יִּנָּחֵ֗ם כְּרֹ֣ב חֲסָדָֽו׃<verse eID="Ps.106.45"/></l>
                                <l level="1"><verse osisID="Ps.106.46" sID="Ps.106.46" n="מו"/>וַיִּתֵּ֣ן אוֹתָ֣ם לְרַחֲמִ֑ים</l>
                                <l level="2">לִ֝פְנֵ֗י כׇּל־שׁוֹבֵיהֶֽם׃<verse eID="Ps.106.46"/></l>
                                <l level="1"><verse osisID="Ps.106.47" sID="Ps.106.47" n="מז"/>הוֹשִׁיעֵ֨נוּ ׀ יְהֹ֘וָ֤ה אֱלֹהֵ֗ינוּ</l>
                                <l level="2">וְקַבְּצֵנוּ֮ מִֽן־הַגּ֫וֹיִ֥ם</l>
                                <l level="3">לְ֭הֹדוֹת לְשֵׁ֣ם קׇדְשֶׁ֑ךָ</l>
                                <l level="3">לְ֝הִשְׁתַּבֵּ֗חַ בִּתְהִלָּתֶֽךָ׃<verse eID="Ps.106.47"/></l>
                                <l level="1"><verse osisID="Ps.106.48" sID="Ps.106.48" n="מח"/>בָּ֤רֽוּךְ יְהֹוָ֨ה אֱלֹהֵ֪י יִשְׂרָאֵ֡ל</l>
                                <l level="2">מִן־הָ֤עוֹלָ֨ם ׀ וְעַ֬ד הָעוֹלָ֗ם</l>
                                <l level="3">וְאָמַ֖ר כׇּל־הָעָ֥ם אָמֵ֗ן</l>
                                <l level="3">הַֽלְלוּ־יָֽהּ׃<verse eID="Ps.106.48"/></l>
                            </lg>
                        </p>
                        <chapter eID="Ps.106"/>
                    </div>
                    <div type="section" scope="Ps.107-Ps.150">
                        <title>ספר חמישי</title>
                        <chapter osisID="Ps.107" sID="Ps.107" n="קז"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.107.1" sID="Ps.107.1" n="א"/>הֹד֣וּ לַיהֹוָ֣ה כִּי־ט֑וֹב</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.107.1"/></l>
                                <l level="1"><verse osisID="Ps.107.2" sID="Ps.107.2" n="ב"/>יֹ֭אמְרוּ גְּאוּלֵ֣י יְהֹוָ֑ה</l>
                                <l level="2">אֲשֶׁ֥ר גְּ֝אָלָ֗ם מִיַּד־צָֽר׃<verse eID="Ps.107.2"/></l>
                                <l level="1"><verse osisID="Ps.107.3" sID="Ps.107.3" n="ג"/>וּֽמֵאֲרָצ֗וֹת קִ֫בְּצָ֥ם</l>
                                <l level="2">מִמִּזְרָ֥ח וּמִֽמַּעֲרָ֑ב</l>
                                <l level="2">מִצָּפ֥וֹן וּמִיָּֽם׃<verse eID="Ps.107.3"/></l>
                                <l level="1"><verse osisID="Ps.107.4" sID="Ps.107.4" n="ד"/>תָּע֣וּ בַ֭מִּדְבָּר בִּישִׁימ֣וֹן דָּ֑רֶךְ</l>
                                <l level="2">עִ֥יר מ֝וֹשָׁ֗ב לֹ֣א מָצָֽאוּ׃<verse eID="Ps.107.4"/></l>
                                <l level="1"><verse osisID="Ps.107.5" sID="Ps.107.5" n="ה"/>רְעֵבִ֥ים גַּם־צְמֵאִ֑ים</l>
                                <l level="2">נַ֝פְשָׁ֗ם בָּהֶ֥ם תִּתְעַטָּֽף׃<verse eID="Ps.107.5"/></l>
                                <l level="1"><verse osisID="Ps.107.6" sID="Ps.107.6" n="ו"/>וַיִּצְעֲק֣וּ אֶל־יְ֭הֹוָה בַּצַּ֣ר לָהֶ֑ם</l>
                                <l level="2">מִ֝מְּצ֥וּקוֹתֵיהֶ֗ם יַצִּילֵֽם׃<verse eID="Ps.107.6"/></l>
                                <l level="1"><verse osisID="Ps.107.7" sID="Ps.107.7" n="ז"/>וַֽ֭יַּדְרִיכֵם בְּדֶ֣רֶךְ יְשָׁרָ֑ה</l>
                                <l level="2">לָ֝לֶ֗כֶת אֶל־עִ֥יר מוֹשָֽׁב׃<verse eID="Ps.107.7"/></l>
                                <l level="1"><verse osisID="Ps.107.8" sID="Ps.107.8" n="ח"/>יוֹד֣וּ לַיהֹוָ֣ה חַסְדּ֑וֹ</l>
                                <l level="2">וְ֝נִפְלְאוֹתָ֗יו לִבְנֵ֥י אָדָֽם׃<verse eID="Ps.107.8"/></l>
                                <l level="1"><verse osisID="Ps.107.9" sID="Ps.107.9" n="ט"/>כִּֽי־הִ֭שְׂבִּיעַ נֶ֣פֶשׁ שֹׁקֵקָ֑ה</l>
                                <l level="2">וְנֶ֥פֶשׁ רְ֝עֵבָ֗ה מִלֵּא־טֽוֹב׃<verse eID="Ps.107.9"/></l>
                                <l level="1"><verse osisID="Ps.107.10" sID="Ps.107.10" n="י"/>יֹ֭שְׁבֵי חֹ֣שֶׁךְ וְצַלְמָ֑וֶת</l>
                                <l level="2">אֲסִירֵ֖י עֳנִ֣י וּבַרְזֶֽל׃<verse eID="Ps.107.10"/></l>
                                <l level="1"><verse osisID="Ps.107.11" sID="Ps.107.11" n="יא"/>כִּֽי־הִמְר֥וּ אִמְרֵי־אֵ֑ל</l>
                                <l level="2">וַעֲצַ֖ת עֶלְי֣וֹן נָאָֽצוּ׃<verse eID="Ps.107.11"/></l>
                                <l level="1"><verse osisID="Ps.107.12" sID="Ps.107.12" n="יב"/>וַיַּכְנַ֣ע בֶּעָמָ֣ל לִבָּ֑ם</l>
                                <l level="2">כָּ֝שְׁל֗וּ וְאֵ֣ין עֹזֵֽר׃<verse eID="Ps.107.12"/></l>
                                <l level="1"><verse osisID="Ps.107.13" sID="Ps.107.13" n="יג"/>וַיִּזְעֲק֣וּ אֶל־יְ֭הֹוָה בַּצַּ֣ר לָהֶ֑ם</l>
                                <l level="2">מִ֝מְּצֻ֥קוֹתֵיהֶ֗ם יוֹשִׁיעֵֽם׃<verse eID="Ps.107.13"/></l>
                                <l level="1"><verse osisID="Ps.107.14" sID="Ps.107.14" n="יד"/>י֭וֹצִיאֵם מֵחֹ֣שֶׁךְ וְצַלְמָ֑וֶת</l>
                                <l level="2">וּמוֹסְר֖וֹתֵיהֶ֣ם יְנַתֵּֽק׃<verse eID="Ps.107.14"/></l>
                                <l level="1"><verse osisID="Ps.107.15" sID="Ps.107.15" n="טו"/>יוֹד֣וּ לַיהֹוָ֣ה חַסְדּ֑וֹ</l>
                                <l level="2">וְ֝נִפְלְאוֹתָ֗יו לִבְנֵ֥י אָדָֽם׃<verse eID="Ps.107.15"/></l>
                                <l level="1"><verse osisID="Ps.107.16" sID="Ps.107.16" n="טז"/>כִּֽי־שִׁ֭בַּר דַּלְת֣וֹת נְחֹ֑שֶׁת</l>
                                <l level="2">וּבְרִיחֵ֖י בַרְזֶ֣ל גִּדֵּֽעַ׃<verse eID="Ps.107.16"/></l>
                                <l level="1"><verse osisID="Ps.107.17" sID="Ps.107.17" n="יז"/>אֱ֭וִלִים מִדֶּ֣רֶךְ פִּשְׁעָ֑ם</l>
                                <l level="2">וּֽ֝מֵעֲוֺ֥נֹתֵיהֶ֗ם יִתְעַנּֽוּ׃<verse eID="Ps.107.17"/></l>
                                <l level="1"><verse osisID="Ps.107.18" sID="Ps.107.18" n="יח"/>כׇּל־אֹ֭כֶל תְּתַעֵ֣ב נַפְשָׁ֑ם</l>
                                <l level="2">וַ֝יַּגִּ֗יעוּ עַד־שַׁ֥עֲרֵי מָֽוֶת׃<verse eID="Ps.107.18"/></l>
                                <l level="1"><verse osisID="Ps.107.19" sID="Ps.107.19" n="יט"/>וַיִּזְעֲק֣וּ אֶל־יְ֭הֹוָה בַּצַּ֣ר לָהֶ֑ם</l>
                                <l level="2">מִ֝מְּצֻ֥קוֹתֵיהֶ֗ם יוֹשִׁיעֵֽם׃<verse eID="Ps.107.19"/></l>
                                <l level="1"><verse osisID="Ps.107.20" sID="Ps.107.20" n="כ"/>יִשְׁלַ֣ח דְּ֭בָרוֹ וְיִרְפָּאֵ֑ם</l>
                                <l level="2">וִ֝ימַלֵּ֗ט מִשְּׁחִֽיתוֹתָֽם׃<verse eID="Ps.107.20"/></l>
                                <l level="1"><verse osisID="Ps.107.21" sID="Ps.107.21" n="כא"/>יוֹד֣וּ לַיהֹוָ֣ה חַסְדּ֑וֹ</l>
                                <l level="2">וְ֝נִפְלְאוֹתָ֗יו לִבְנֵ֥י אָדָֽם׃<verse eID="Ps.107.21"/></l>
                                <l level="1"><verse osisID="Ps.107.22" sID="Ps.107.22" n="כב"/>וְ֭יִזְבְּחוּ זִבְחֵ֣י תוֹדָ֑ה</l>
                                <l level="2">וִיסַפְּר֖וּ מַעֲשָׂ֣יו בְּרִנָּֽה׃<verse eID="Ps.107.22"/></l>
                                <l level="1"><verse osisID="Ps.107.23" sID="Ps.107.23" n="כג"/>׆ יוֹרְדֵ֣י הַ֭יָּם בׇּאֳנִיּ֑וֹת</l>
                                <l level="2">עֹשֵׂ֥י מְ֝לָאכָ֗ה בְּמַ֣יִם רַבִּֽים׃<verse eID="Ps.107.23"/></l>
                                <l level="1"><verse osisID="Ps.107.24" sID="Ps.107.24" n="כד"/>׆ הֵ֣מָּה רָ֭אוּ מַעֲשֵׂ֣י יְהֹוָ֑ה</l>
                                <l level="2">וְ֝נִפְלְאוֹתָ֗יו בִּמְצוּלָֽה׃<verse eID="Ps.107.24"/></l>
                                <l level="1"><verse osisID="Ps.107.25" sID="Ps.107.25" n="כה"/>׆ וַיֹּ֗אמֶר וַֽ֭יַּעֲמֵד ר֣וּחַ סְעָרָ֑ה</l>
                                <l level="2">וַתְּרוֹמֵ֥ם גַּלָּֽיו׃<verse eID="Ps.107.25"/></l>
                                <l level="1"><verse osisID="Ps.107.26" sID="Ps.107.26" n="כו"/>׆ יַעֲל֣וּ שָׁ֭מַיִם יֵרְד֣וּ תְהוֹמ֑וֹת</l>
                                <l level="2">נַ֝פְשָׁ֗ם בְּרָעָ֥ה תִתְמוֹגָֽג׃<verse eID="Ps.107.26"/></l>
                                <l level="1"><verse osisID="Ps.107.27" sID="Ps.107.27" n="כז"/>׆ יָח֣וֹגּוּ וְ֭יָנוּעוּ כַּשִּׁכּ֑וֹר</l>
                                <l level="2">וְכׇל־חׇ֝כְמָתָ֗ם תִּתְבַּלָּֽע׃<verse eID="Ps.107.27"/></l>
                                <l level="1"><verse osisID="Ps.107.28" sID="Ps.107.28" n="כח"/>׆ וַיִּצְעֲק֣וּ אֶל־יְ֭הֹוָה בַּצַּ֣ר לָהֶ֑ם</l>
                                <l level="2">וּֽ֝מִמְּצ֥וּקֹתֵיהֶ֗ם יוֹצִיאֵֽם׃<verse eID="Ps.107.28"/></l>
                                <l level="1"><verse osisID="Ps.107.29" sID="Ps.107.29" n="כט"/>יָקֵ֣ם סְ֭עָרָה לִדְמָמָ֑ה</l>
                                <l level="2">וַ֝יֶּחֱשׁ֗וּ גַּלֵּיהֶֽם׃<verse eID="Ps.107.29"/></l>
                                <l level="1"><verse osisID="Ps.107.30" sID="Ps.107.30" n="ל"/>וַיִּשְׂמְח֥וּ כִֽי־יִשְׁתֹּ֑קוּ</l>
                                <l level="2">וַ֝יַּנְחֵ֗ם אֶל־מְח֥וֹז חֶפְצָֽם׃<verse eID="Ps.107.30"/></l>
                                <l level="1"><verse osisID="Ps.107.31" sID="Ps.107.31" n="לא"/>יוֹד֣וּ לַיהֹוָ֣ה חַסְדּ֑וֹ</l>
                                <l level="2">וְ֝נִפְלְאוֹתָ֗יו לִבְנֵ֥י אָדָֽם׃<verse eID="Ps.107.31"/></l>
                                <l level="1"><verse osisID="Ps.107.32" sID="Ps.107.32" n="לב"/>וִֽ֭ירוֹמְמוּהוּ בִּקְהַל־עָ֑ם</l>
                                <l level="2">וּבְמוֹשַׁ֖ב זְקֵנִ֣ים יְהַלְלֽוּהוּ׃<verse eID="Ps.107.32"/></l>
                                <l level="1"><verse osisID="Ps.107.33" sID="Ps.107.33" n="לג"/>יָשֵׂ֣ם נְהָר֣וֹת לְמִדְבָּ֑ר</l>
                                <l level="2">וּמֹצָ֥אֵי מַ֝֗יִם לְצִמָּאֽוֹן׃<verse eID="Ps.107.33"/></l>
                                <l level="1"><verse osisID="Ps.107.34" sID="Ps.107.34" n="לד"/>אֶ֣רֶץ פְּ֭רִי לִמְלֵחָ֑ה</l>
                                <l level="2">מֵ֝רָעַ֗ת י֣וֹשְׁבֵי בָֽהּ׃<verse eID="Ps.107.34"/></l>
                                <l level="1"><verse osisID="Ps.107.35" sID="Ps.107.35" n="לה"/>יָשֵׂ֣ם מִ֭דְבָּר לַאֲגַם־מַ֑יִם</l>
                                <l level="2">וְאֶ֥רֶץ צִ֝יָּ֗ה לְמֹצָ֥אֵי מָֽיִם׃<verse eID="Ps.107.35"/></l>
                                <l level="1"><verse osisID="Ps.107.36" sID="Ps.107.36" n="לו"/>וַיּ֣וֹשֶׁב שָׁ֣ם רְעֵבִ֑ים</l>
                                <l level="2">וַ֝יְכוֹנְנ֗וּ עִ֣יר מוֹשָֽׁב׃<verse eID="Ps.107.36"/></l>
                                <l level="1"><verse osisID="Ps.107.37" sID="Ps.107.37" n="לז"/>וַיִּזְרְע֣וּ שָׂ֭דוֹת וַיִּטְּע֣וּ כְרָמִ֑ים</l>
                                <l level="2">וַ֝יַּעֲשׂ֗וּ פְּרִ֣י תְבוּאָֽה׃<verse eID="Ps.107.37"/></l>
                                <l level="1"><verse osisID="Ps.107.38" sID="Ps.107.38" n="לח"/>וַיְבָרְכֵ֣ם וַיִּרְבּ֣וּ מְאֹ֑ד</l>
                                <l level="2">וּ֝בְהֶמְתָּ֗ם לֹ֣א יַמְעִֽיט׃<verse eID="Ps.107.38"/></l>
                                <l level="1"><verse osisID="Ps.107.39" sID="Ps.107.39" n="לט"/>וַיִּמְעֲט֥וּ וַיָּשֹׁ֑חוּ</l>
                                <l level="2">מֵעֹ֖צֶר רָעָ֣ה וְיָגֽוֹן׃<verse eID="Ps.107.39"/></l>
                                <l level="1"><verse osisID="Ps.107.40" sID="Ps.107.40" n="מ"/>׆ שֹׁפֵ֣ךְ בּ֭וּז עַל־נְדִיבִ֑ים</l>
                                <l level="2">וַ֝יַּתְעֵ֗ם בְּתֹ֣הוּ לֹא־דָֽרֶךְ׃<verse eID="Ps.107.40"/></l>
                                <l level="1"><verse osisID="Ps.107.41" sID="Ps.107.41" n="מא"/>וַיְשַׂגֵּ֣ב אֶבְי֣וֹן מֵע֑וֹנִי</l>
                                <l level="2">וַיָּ֥שֶׂם כַּ֝צֹּ֗אן מִשְׁפָּחֽוֹת׃<verse eID="Ps.107.41"/></l>
                                <l level="1"><verse osisID="Ps.107.42" sID="Ps.107.42" n="מב"/>יִרְא֣וּ יְשָׁרִ֣ים וְיִשְׂמָ֑חוּ</l>
                                <l level="2">וְכׇל־עַ֝וְלָ֗ה קָ֣פְצָה פִּֽיהָ׃<verse eID="Ps.107.42"/></l>
                                <l level="1"><verse osisID="Ps.107.43" sID="Ps.107.43" n="מג"/>מִי־חָכָ֥ם וְיִשְׁמׇר־אֵ֑לֶּה</l>
                                <l level="2">וְ֝יִתְבּוֹנְנ֗וּ חַֽסְדֵ֥י יְהֹוָֽה׃<verse eID="Ps.107.43"/></l>
                            </lg>
                        </p>
                        <chapter eID="Ps.107"/>
                        <chapter osisID="Ps.108" sID="Ps.108" n="קח"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.108.1" sID="Ps.108.1" n="א"/>שִׁ֖יר מִזְמ֣וֹר לְדָוִֽד׃<verse eID="Ps.108.1"/></l>
                                <l level="2"><verse osisID="Ps.108.2" sID="Ps.108.2" n="ב"/>נָכ֣וֹן לִבִּ֣י אֱלֹהִ֑ים</l>
                                <l level="3">אָשִׁ֥ירָה וַ֝אֲזַמְּרָ֗ה אַף־כְּבוֹדִֽי׃<verse eID="Ps.108.2"/></l>
                                <l level="1"><verse osisID="Ps.108.3" sID="Ps.108.3" n="ג"/>ע֭וּרָ֥ה הַנֵּ֥בֶל וְכִנּ֗וֹר</l>
                                <l level="2">אָעִ֥ירָה שָּֽׁחַר׃<verse eID="Ps.108.3"/></l>
                                <l level="1"><verse osisID="Ps.108.4" sID="Ps.108.4" n="ד"/>אוֹדְךָ֖ בָעַמִּ֥ים <seg type="x-paseq">׀</seg> יְהֹוָ֑ה</l>
                                <l level="2">וַ֝אֲזַמֶּרְךָ֗ בַּלְאֻמִּֽים׃<verse eID="Ps.108.4"/></l>
                                <l level="1"><verse osisID="Ps.108.5" sID="Ps.108.5" n="ה"/>כִּי־גָד֣וֹל מֵעַל־שָׁמַ֣יִם חַסְדֶּ֑ךָ</l>
                                <l level="2">וְֽעַד־שְׁחָקִ֥ים אֲמִתֶּֽךָ׃<verse eID="Ps.108.5"/></l>
                                <l level="1"><verse osisID="Ps.108.6" sID="Ps.108.6" n="ו"/>ר֣וּמָה עַל־שָׁמַ֣יִם אֱלֹהִ֑ים</l>
                                <l level="2">וְעַ֖ל כׇּל־הָאָ֣רֶץ כְּבוֹדֶֽךָ׃<verse eID="Ps.108.6"/></l>
                                <l level="1"><verse osisID="Ps.108.7" sID="Ps.108.7" n="ז"/>לְ֭מַעַן יֵחָלְצ֣וּן יְדִידֶ֑יךָ</l>
                                <l level="2">הוֹשִׁ֖יעָה יְמִֽינְךָ֣ וַעֲנֵֽנִי׃<verse eID="Ps.108.7"/></l>
                                <l level="1"><verse osisID="Ps.108.8" sID="Ps.108.8" n="ח"/>אֱלֹהִ֤ים ׀ דִּבֶּ֥ר בְּקׇדְשׁ֗וֹ אֶ֫עְלֹ֥זָה</l>
                                <l level="2">אֲחַלְּקָ֥ה שְׁכֶ֑ם</l>
                                <l level="2">וְעֵ֖מֶק סֻכּ֣וֹת אֲמַדֵּֽד׃<verse eID="Ps.108.8"/></l>
                                <l level="1"><verse osisID="Ps.108.9" sID="Ps.108.9" n="ט"/>לִ֤י גִלְעָ֨ד ׀ לִ֤י מְנַשֶּׁ֗ה</l>
                                <l level="2">וְ֭אֶפְרַיִם מָע֣וֹז רֹאשִׁ֑י</l>
                                <l level="2">יְ֝הוּדָ֗ה מְחֹקְקִֽי׃<verse eID="Ps.108.9"/></l>
                                <l level="1"><verse osisID="Ps.108.10" sID="Ps.108.10" n="י"/>מוֹאָ֤ב ׀ סִ֬יר רַחְצִ֗י</l>
                                <l level="2">עַל־אֱ֭דוֹם אַשְׁלִ֣יךְ נַעֲלִ֑י</l>
                                <l level="3">עֲלֵי־פְ֝לֶ֗שֶׁת אֶתְרוֹעָֽע׃<verse eID="Ps.108.10"/></l>
                                <l level="1"><verse osisID="Ps.108.11" sID="Ps.108.11" n="יא"/>מִ֣י יֹ֖בִלֵנִי עִ֣יר מִבְצָ֑ר</l>
                                <l level="2">מִ֖י נָחַ֣נִי עַד־אֱדֽוֹם׃<verse eID="Ps.108.11"/></l>
                                <l level="1"><verse osisID="Ps.108.12" sID="Ps.108.12" n="יב"/>הֲלֹֽא־אֱלֹהִ֥ים זְנַחְתָּ֑נוּ</l>
                                <l level="2">וְֽלֹא־תֵצֵ֥א אֱ֝לֹהִ֗ים בְּצִבְאֹתֵֽינוּ׃<verse eID="Ps.108.12"/></l>
                                <l level="1"><verse osisID="Ps.108.13" sID="Ps.108.13" n="יג"/>הָבָה־לָּ֣נוּ עֶזְרָ֣ת מִצָּ֑ר</l>
                                <l level="2">וְ֝שָׁ֗וְא תְּשׁוּעַ֥ת אָדָֽם׃<verse eID="Ps.108.13"/></l>
                                <l level="1"><verse osisID="Ps.108.14" sID="Ps.108.14" n="יד"/>בֵּאלֹהִ֥ים נַעֲשֶׂה־חָ֑יִל</l>
                                <l level="2">וְ֝ה֗וּא יָב֥וּס צָרֵֽינוּ׃<verse eID="Ps.108.14"/></l>
                            </lg>
                        </p>
                        <chapter eID="Ps.108"/>
                        <chapter osisID="Ps.109" sID="Ps.109" n="קט"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.109.1" sID="Ps.109.1" n="א"/>לַ֭מְנַצֵּחַ לְדָוִ֣ד מִזְמ֑וֹר</l>
                                <l level="1">אֱלֹהֵ֥י תְ֝הִלָּתִ֗י</l>
                                <l level="2">אַֽל־תֶּחֱרַֽשׁ׃<verse eID="Ps.109.1"/></l>
                                <l level="1"><verse osisID="Ps.109.2" sID="Ps.109.2" n="ב"/>כִּ֤י פִ֪י רָשָׁ֡ע</l>
                                <l level="2">וּֽפִי־מִ֭רְמָה עָלַ֣י פָּתָ֑חוּ</l>
                                <l level="3">דִּבְּר֥וּ אִ֝תִּ֗י לְשׁ֣וֹן שָֽׁקֶר׃<verse eID="Ps.109.2"/></l>
                                <l level="1"><verse osisID="Ps.109.3" sID="Ps.109.3" n="ג"/>וְדִבְרֵ֣י שִׂנְאָ֣ה סְבָב֑וּנִי</l>
                                <l level="2">וַיִּֽלָּחֲמ֥וּנִי חִנָּֽם׃<verse eID="Ps.109.3"/></l>
                                <l level="1"><verse osisID="Ps.109.4" sID="Ps.109.4" n="ד"/>תַּֽחַת־אַהֲבָתִ֥י יִשְׂטְנ֗וּנִי</l>
                                <l level="2">וַאֲנִ֥י תְפִלָּֽה׃<verse eID="Ps.109.4"/></l>
                                <l level="1"><verse osisID="Ps.109.5" sID="Ps.109.5" n="ה"/>וַיָּ֘שִׂ֤ימוּ עָלַ֣י רָ֭עָה תַּ֣חַת טוֹבָ֑ה</l>
                                <l level="2">וְ֝שִׂנְאָ֗ה תַּ֣חַת אַהֲבָתִֽי׃<verse eID="Ps.109.5"/></l>
                                <l level="1"><verse osisID="Ps.109.6" sID="Ps.109.6" n="ו"/>הַפְקֵ֣ד עָלָ֣יו רָשָׁ֑ע</l>
                                <l level="2">וְ֝שָׂטָ֗ן יַעֲמֹ֥ד עַל־יְמִינֽוֹ׃<verse eID="Ps.109.6"/></l>
                                <l level="1"><verse osisID="Ps.109.7" sID="Ps.109.7" n="ז"/>בְּ֭הִשָּׁ֣פְטוֹ יֵצֵ֣א רָשָׁ֑ע</l>
                                <l level="2">וּ֝תְפִלָּת֗וֹ תִּֽהְיֶ֥ה לַחֲטָאָֽה׃<verse eID="Ps.109.7"/></l>
                                <l level="1"><verse osisID="Ps.109.8" sID="Ps.109.8" n="ח"/>יִֽהְיוּ־יָמָ֥יו מְעַטִּ֑ים</l>
                                <l level="2">פְּ֝קֻדָּת֗וֹ יִקַּ֥ח אַחֵֽר׃<verse eID="Ps.109.8"/></l>
                                <l level="1"><verse osisID="Ps.109.9" sID="Ps.109.9" n="ט"/>יִֽהְיוּ־בָנָ֥יו יְתוֹמִ֑ים</l>
                                <l level="2">וְ֝אִשְׁתּ֗וֹ אַלְמָנָֽה׃<verse eID="Ps.109.9"/></l>
                                <l level="1"><verse osisID="Ps.109.10" sID="Ps.109.10" n="י"/>וְנ֤וֹעַ יָנ֣וּעוּ בָנָ֣יו וְשִׁאֵ֑לוּ</l>
                                <l level="2">וְ֝דָרְשׁ֗וּ מֵחׇרְבֽוֹתֵיהֶֽם׃<verse eID="Ps.109.10"/></l>
                                <l level="1"><verse osisID="Ps.109.11" sID="Ps.109.11" n="יא"/>יְנַקֵּ֣שׁ נ֭וֹשֶׁה לְכׇל־אֲשֶׁר־ל֑וֹ</l>
                                <l level="2">וְיָבֹ֖זּוּ זָרִ֣ים יְגִיעֽוֹ׃<verse eID="Ps.109.11"/></l>
                                <l level="1"><verse osisID="Ps.109.12" sID="Ps.109.12" n="יב"/>אַל־יְהִי־ל֭וֹ מֹשֵׁ֣ךְ חָ֑סֶד</l>
                                <l level="2">וְֽאַל־יְהִ֥י ח֝וֹנֵ֗ן לִֽיתוֹמָֽיו׃<verse eID="Ps.109.12"/></l>
                                <l level="1"><verse osisID="Ps.109.13" sID="Ps.109.13" n="יג"/>יְהִֽי־אַחֲרִית֥וֹ לְהַכְרִ֑ית</l>
                                <l level="2">בְּד֥וֹר אַ֝חֵ֗ר יִמַּ֥ח שְׁמָֽם׃<verse eID="Ps.109.13"/></l>
                                <l level="1"><verse osisID="Ps.109.14" sID="Ps.109.14" n="יד"/>יִזָּכֵ֤ר ׀ עֲוֺ֣ן אֲ֭בֹתָיו אֶל־יְהֹוָ֑ה</l>
                                <l level="2">וְחַטַּ֥את אִ֝מּ֗וֹ אַל־תִּמָּֽח׃<verse eID="Ps.109.14"/></l>
                                <l level="1"><verse osisID="Ps.109.15" sID="Ps.109.15" n="טו"/>יִהְי֣וּ נֶגֶד־יְהֹוָ֣ה תָּמִ֑יד</l>
                                <l level="2">וְיַכְרֵ֖ת מֵאֶ֣רֶץ זִכְרָֽם׃<verse eID="Ps.109.15"/></l>
                                <l level="1"><verse osisID="Ps.109.16" sID="Ps.109.16" n="טז"/>יַ֗עַן אֲשֶׁ֤ר ׀ לֹ֥א זָכַר֮ עֲשׂ֢וֹת חָ֥֫סֶד</l>
                                <l level="2">וַיִּרְדֹּ֡ף אִישׁ־עָנִ֣י וְ֭אֶבְיוֹן</l>
                                <l level="3">וְנִכְאֵ֨ה לֵבָ֬ב לְמוֹתֵֽת׃<verse eID="Ps.109.16"/></l>
                                <l level="1"><verse osisID="Ps.109.17" sID="Ps.109.17" n="יז"/>וַיֶּאֱהַ֣ב קְ֭לָלָה וַתְּבוֹאֵ֑הוּ</l>
                                <l level="2">וְֽלֹא־חָפֵ֥ץ בִּ֝בְרָכָ֗ה וַתִּרְחַ֥ק מִמֶּֽנּוּ׃<verse eID="Ps.109.17"/></l>
                                <l level="1"><verse osisID="Ps.109.18" sID="Ps.109.18" n="יח"/>וַיִּלְבַּ֥שׁ קְלָלָ֗ה כְּמַ֫דּ֥וֹ</l>
                                <l level="2">וַתָּבֹ֣א כַמַּ֣יִם בְּקִרְבּ֑וֹ</l>
                                <l level="2">וְ֝כַשֶּׁ֗מֶן בְּעַצְמוֹתָֽיו׃<verse eID="Ps.109.18"/></l>
                                <l level="1"><verse osisID="Ps.109.19" sID="Ps.109.19" n="יט"/>תְּהִי־ל֭וֹ כְּבֶ֣גֶד יַעְטֶ֑ה</l>
                                <l level="2">וּ֝לְמֵ֗זַח תָּמִ֥יד יַחְגְּרֶֽהָ׃<verse eID="Ps.109.19"/></l>
                                <l level="1"><verse osisID="Ps.109.20" sID="Ps.109.20" n="כ"/>זֹ֤את פְּעֻלַּ֣ת שֹׂ֭טְנַי מֵאֵ֣ת יְהֹוָ֑ה</l>
                                <l level="2">וְהַדֹּבְרִ֥ים רָ֝֗ע עַל־נַפְשִֽׁי׃<verse eID="Ps.109.20"/></l>
                                <l level="1"><verse osisID="Ps.109.21" sID="Ps.109.21" n="כא"/>וְאַתָּ֤ה ׀ יֱהֹ֘וִ֤ה אֲדֹנָ֗י</l>
                                <l level="2">עֲֽשֵׂה־אִ֭תִּי לְמַ֣עַן שְׁמֶ֑ךָ</l>
                                <l level="3">כִּי־ט֥וֹב חַ֝סְדְּךָ֗ הַצִּילֵֽנִי׃<verse eID="Ps.109.21"/></l>
                                <l level="1"><verse osisID="Ps.109.22" sID="Ps.109.22" n="כב"/>כִּי־עָנִ֣י וְאֶבְי֣וֹן אָנֹ֑כִי</l>
                                <l level="2">וְ֝לִבִּ֗י חָלַ֥ל בְּקִרְבִּֽי׃<verse eID="Ps.109.22"/></l>
                                <l level="1"><verse osisID="Ps.109.23" sID="Ps.109.23" n="כג"/>כְּצֵל־כִּנְטוֹת֥וֹ נֶהֱלָ֑כְתִּי</l>
                                <l level="2">נִ֝נְעַ֗רְתִּי כָּאַרְבֶּֽה׃<verse eID="Ps.109.23"/></l>
                                <l level="1"><verse osisID="Ps.109.24" sID="Ps.109.24" n="כד"/>בִּ֭רְכַּי כָּשְׁל֣וּ מִצּ֑וֹם</l>
                                <l level="2">וּ֝בְשָׂרִ֗י כָּחַ֥שׁ מִשָּֽׁמֶן׃<verse eID="Ps.109.24"/></l>
                                <l level="1"><verse osisID="Ps.109.25" sID="Ps.109.25" n="כה"/>וַאֲנִ֤י ׀ הָיִ֣יתִי חֶרְפָּ֣ה לָהֶ֑ם</l>
                                <l level="2">יִ֝רְא֗וּנִי יְנִיע֥וּן רֹאשָֽׁם׃<verse eID="Ps.109.25"/></l>
                                <l level="1"><verse osisID="Ps.109.26" sID="Ps.109.26" n="כו"/>עׇ֭זְרֵנִי יְהֹוָ֣ה אֱלֹהָ֑י</l>
                                <l level="2">ה֖וֹשִׁיעֵ֣נִי כְחַסְדֶּֽךָ׃<verse eID="Ps.109.26"/></l>
                                <l level="1"><verse osisID="Ps.109.27" sID="Ps.109.27" n="כז"/>וְֽ֭יֵדְעוּ כִּי־יָ֣דְךָ זֹּ֑את</l>
                                <l level="2">אַתָּ֖ה יְהֹוָ֣ה עֲשִׂיתָֽהּ׃<verse eID="Ps.109.27"/></l>
                                <l level="1"><verse osisID="Ps.109.28" sID="Ps.109.28" n="כח"/>יְקַֽלְלוּ־הֵמָּה֮ וְאַתָּ֢ה תְבָ֫רֵ֥ךְ</l>
                                <l level="2">קָ֤מוּ ׀ וַיֵּבֹ֗שׁוּ וְֽעַבְדְּךָ֥ יִשְׂמָֽח׃<verse eID="Ps.109.28"/></l>
                                <l level="1"><verse osisID="Ps.109.29" sID="Ps.109.29" n="כט"/>יִלְבְּשׁ֣וּ שׂוֹטְנַ֣י כְּלִמָּ֑ה</l>
                                <l level="2">וְיַעֲט֖וּ כַמְעִ֣יל בׇּשְׁתָּֽם׃<verse eID="Ps.109.29"/></l>
                                <l level="1"><verse osisID="Ps.109.30" sID="Ps.109.30" n="ל"/>א֘וֹדֶ֤ה יְהֹוָ֣ה מְאֹ֣ד בְּפִ֑י</l>
                                <l level="2">וּבְת֖וֹךְ רַבִּ֣ים אֲהַלְלֶֽנּוּ׃<verse eID="Ps.109.30"/></l>
                                <l level="1"><verse osisID="Ps.109.31" sID="Ps.109.31" n="לא"/>כִּֽי־יַ֭עֲמֹד לִימִ֣ין אֶבְי֑וֹן</l>
                                <l level="2">לְ֝הוֹשִׁ֗יעַ מִשֹּׁפְטֵ֥י נַפְשֽׁוֹ׃<verse eID="Ps.109.31"/></l>
                            </lg>
                        </p>
                        <chapter eID="Ps.109"/>
                        <chapter osisID="Ps.110" sID="Ps.110" n="קי"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.110.1" sID="Ps.110.1" n="א"/>לְדָוִ֗ד מִ֫זְמ֥וֹר</l>
                                <l level="1">נְאֻ֤ם יְהֹוָ֨ה ׀ לַֽאדֹנִ֗י שֵׁ֥ב לִֽימִינִ֑י</l>
                                <l level="2">עַד־אָשִׁ֥ית אֹ֝יְבֶ֗יךָ הֲדֹ֣ם לְרַגְלֶֽיךָ׃<verse eID="Ps.110.1"/></l>
                                <l level="1"><verse osisID="Ps.110.2" sID="Ps.110.2" n="ב"/>מַטֵּֽה־עֻזְּךָ֗ יִשְׁלַ֣ח יְ֭הֹוָה מִצִּיּ֑וֹן</l>
                                <l level="2">רְ֝דֵ֗ה בְּקֶ֣רֶב אֹיְבֶֽיךָ׃<verse eID="Ps.110.2"/></l>
                                <l level="1"><verse osisID="Ps.110.3" sID="Ps.110.3" n="ג"/>עַמְּךָ֣ נְדָבֹת֮ בְּי֢וֹם חֵ֫ילֶ֥ךָ</l>
                                <l level="2">בְּֽהַדְרֵי־קֹ֭דֶשׁ מֵרֶ֣חֶם מִשְׁחָ֑ר</l>
                                <l level="3">לְ֝ךָ֗ טַ֣ל יַלְדֻתֶֽיךָ׃<verse eID="Ps.110.3"/></l>
                                <l level="1"><verse osisID="Ps.110.4" sID="Ps.110.4" n="ד"/>נִשְׁבַּ֤ע יְהֹוָ֨ה ׀ וְלֹ֥א יִנָּחֵ֗ם</l>
                                <l level="2">אַתָּֽה־כֹהֵ֥ן לְעוֹלָ֑ם</l>
                                <l level="3">עַל־דִּ֝בְרָתִ֗י מַלְכִּי־צֶֽדֶק׃<verse eID="Ps.110.4"/></l>
                                <l level="1"><verse osisID="Ps.110.5" sID="Ps.110.5" n="ה"/>אֲדֹנָ֥י עַל־יְמִֽינְךָ֑</l>
                                <l level="2">מָחַ֖ץ בְּיוֹם־אַפּ֣וֹ מְלָכִֽים׃<verse eID="Ps.110.5"/></l>
                                <l level="1"><verse osisID="Ps.110.6" sID="Ps.110.6" n="ו"/>יָדִ֣ין בַּ֭גּוֹיִם מָלֵ֣א גְוִיּ֑וֹת</l>
                                <l level="2">מָ֥חַץ רֹ֝֗אשׁ עַל־אֶ֥רֶץ רַבָּֽה׃<verse eID="Ps.110.6"/></l>
                                <l level="1"><verse osisID="Ps.110.7" sID="Ps.110.7" n="ז"/>מִ֭נַּחַל בַּדֶּ֣רֶךְ יִשְׁתֶּ֑ה</l>
                                <l level="2">עַל־כֵּ֝֗ן יָרִ֥ים רֹֽאשׁ׃<verse eID="Ps.110.7"/></l>
                            </lg>
                        </p>
                        <chapter eID="Ps.110"/>
                        <chapter osisID="Ps.111" sID="Ps.111" n="קיא"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.111.1" sID="Ps.111.1" n="א"/>הַ֥לְלוּ יָ֨הּ ׀</l>
                                <l level="1">אוֹדֶ֣ה יְ֭הֹוָה בְּכׇל־לֵבָ֑ב</l>
                                <l level="2">בְּס֖וֹד יְשָׁרִ֣ים וְעֵדָֽה׃<verse eID="Ps.111.1"/></l>
                                <l level="1"><verse osisID="Ps.111.2" sID="Ps.111.2" n="ב"/>גְּ֭דֹלִים מַעֲשֵׂ֣י יְהֹוָ֑ה</l>
                                <l level="2">דְּ֝רוּשִׁ֗ים לְכׇל־חֶפְצֵיהֶֽם׃<verse eID="Ps.111.2"/></l>
                                <l level="1"><verse osisID="Ps.111.3" sID="Ps.111.3" n="ג"/>הוֹד־וְהָדָ֥ר פׇּעֳל֑וֹ</l>
                                <l level="2">וְ֝צִדְקָת֗וֹ עֹמֶ֥דֶת לָעַֽד׃<verse eID="Ps.111.3"/></l>
                                <l level="1"><verse osisID="Ps.111.4" sID="Ps.111.4" n="ד"/>זֵ֣כֶר עָ֭שָׂה לְנִפְלְאוֹתָ֑יו</l>
                                <l level="2">חַנּ֖וּן וְרַח֣וּם יְהֹוָֽה׃<verse eID="Ps.111.4"/></l>
                                <l level="1"><verse osisID="Ps.111.5" sID="Ps.111.5" n="ה"/>טֶ֭רֶף נָתַ֣ן לִירֵאָ֑יו</l>
                                <l level="2">יִזְכֹּ֖ר לְעוֹלָ֣ם בְּרִיתֽוֹ׃<verse eID="Ps.111.5"/></l>
                                <l level="1"><verse osisID="Ps.111.6" sID="Ps.111.6" n="ו"/>כֹּ֣חַ מַ֭עֲשָׂיו הִגִּ֣יד לְעַמּ֑וֹ</l>
                                <l level="2">לָתֵ֥ת לָ֝הֶ֗ם נַחֲלַ֥ת גּוֹיִֽם׃<verse eID="Ps.111.6"/></l>
                                <l level="1"><verse osisID="Ps.111.7" sID="Ps.111.7" n="ז"/>מַעֲשֵׂ֣י יָ֭דָיו אֱמֶ֣ת וּמִשְׁפָּ֑ט</l>
                                <l level="2">נֶ֝אֱמָנִ֗ים כׇּל־פִּקּוּדָֽיו׃<verse eID="Ps.111.7"/></l>
                                <l level="1"><verse osisID="Ps.111.8" sID="Ps.111.8" n="ח"/>סְמוּכִ֣ים לָעַ֣ד לְעוֹלָ֑ם</l>
                                <l level="2">עֲ֝שׂוּיִ֗ם בֶּאֱמֶ֥ת וְיָשָֽׁר׃<verse eID="Ps.111.8"/></l>
                                <l level="1"><verse osisID="Ps.111.9" sID="Ps.111.9" n="ט"/>פְּד֤וּת ׀ שָׁ֘לַ֤ח לְעַמּ֗וֹ</l>
                                <l level="2">צִוָּֽה־לְעוֹלָ֥ם בְּרִית֑וֹ</l>
                                <l level="3">קָד֖וֹשׁ וְנוֹרָ֣א שְׁמֽוֹ׃<verse eID="Ps.111.9"/></l>
                                <l level="1"><verse osisID="Ps.111.10" sID="Ps.111.10" n="י"/>רֵ֘אשִׁ֤ית חׇכְמָ֨ה ׀ יִרְאַ֬ת יְהֹוָ֗ה</l>
                                <l level="2">שֵׂ֣כֶל ט֭וֹב לְכׇל־עֹֽשֵׂיהֶ֑ם</l>
                                <l level="3">תְּ֝הִלָּת֗וֹ עֹמֶ֥דֶת לָעַֽד׃<verse eID="Ps.111.10"/></l>
                            </lg>
                        </p>
                        <chapter eID="Ps.111"/>
                        <chapter osisID="Ps.112" sID="Ps.112" n="קיב"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.112.1" sID="Ps.112.1" n="א"/>הַ֥לְלוּ יָ֨הּ ׀</l>
                                <l level="1">אַשְׁרֵי־אִ֭ישׁ יָרֵ֣א אֶת־יְהֹוָ֑ה</l>
                                <l level="2">בְּ֝מִצְוֺתָ֗יו חָפֵ֥ץ מְאֹֽד׃<verse eID="Ps.112.1"/></l>
                                <l level="1"><verse osisID="Ps.112.2" sID="Ps.112.2" n="ב"/>גִּבּ֣וֹר בָּ֭אָרֶץ יִהְיֶ֣ה זַרְע֑וֹ</l>
                                <l level="2">דּ֖וֹר יְשָׁרִ֣ים יְבֹרָֽךְ׃<verse eID="Ps.112.2"/></l>
                                <l level="1"><verse osisID="Ps.112.3" sID="Ps.112.3" n="ג"/>הוֹן־וָעֹ֥שֶׁר בְּבֵית֑וֹ</l>
                                <l level="2">וְ֝צִדְקָת֗וֹ עֹמֶ֥דֶת לָעַֽד׃<verse eID="Ps.112.3"/></l>
                                <l level="1"><verse osisID="Ps.112.4" sID="Ps.112.4" n="ד"/>זָ֘רַ֤ח בַּחֹ֣שֶׁךְ א֭וֹר לַיְשָׁרִ֑ים</l>
                                <l level="2">חַנּ֖וּן וְרַח֣וּם וְצַדִּֽיק׃<verse eID="Ps.112.4"/></l>
                                <l level="1"><verse osisID="Ps.112.5" sID="Ps.112.5" n="ה"/>טֽוֹב־אִ֭ישׁ חוֹנֵ֣ן וּמַלְוֶ֑ה</l>
                                <l level="2">יְכַלְכֵּ֖ל דְּבָרָ֣יו בְּמִשְׁפָּֽט׃<verse eID="Ps.112.5"/></l>
                                <l level="1"><verse osisID="Ps.112.6" sID="Ps.112.6" n="ו"/>כִּֽי־לְעוֹלָ֥ם לֹֽא־יִמּ֑וֹט</l>
                                <l level="2">לְזֵ֥כֶר ע֝וֹלָ֗ם יִהְיֶ֥ה צַדִּֽיק׃<verse eID="Ps.112.6"/></l>
                                <l level="1"><verse osisID="Ps.112.7" sID="Ps.112.7" n="ז"/>מִשְּׁמוּעָ֣ה רָ֭עָה לֹ֣א יִירָ֑א</l>
                                <l level="2">נָכ֥וֹן לִ֝בּ֗וֹ בָּטֻ֥חַ בַּיהֹוָֽה׃<verse eID="Ps.112.7"/></l>
                                <l level="1"><verse osisID="Ps.112.8" sID="Ps.112.8" n="ח"/>סָמ֣וּךְ לִ֭בּוֹ לֹ֣א יִירָ֑א</l>
                                <l level="2">עַ֖ד אֲשֶׁר־יִרְאֶ֣ה בְצָרָֽיו׃<verse eID="Ps.112.8"/></l>
                                <l level="1"><verse osisID="Ps.112.9" sID="Ps.112.9" n="ט"/>פִּזַּ֤ר ׀ נָ֘תַ֤ן לָאֶבְיוֹנִ֗ים</l>
                                <l level="2">צִ֭דְקָתוֹ עֹמֶ֣דֶת לָעַ֑ד</l>
                                <l level="3">קַ֝רְנ֗וֹ תָּר֥וּם בְּכָבֽוֹד׃<verse eID="Ps.112.9"/></l>
                                <l level="1"><verse osisID="Ps.112.10" sID="Ps.112.10" n="י"/>רָ֘שָׁ֤ע יִרְאֶ֨ה ׀ וְכָעָ֗ס</l>
                                <l level="2">שִׁנָּ֣יו יַחֲרֹ֣ק וְנָמָ֑ס</l>
                                <l level="3">תַּאֲוַ֖ת רְשָׁעִ֣ים תֹּאבֵֽד׃<verse eID="Ps.112.10"/></l>
                            </lg>
                        </p>
                        <chapter eID="Ps.112"/>
                        <chapter osisID="Ps.113" sID="Ps.113" n="קיג"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.113.1" sID="Ps.113.1" n="א"/>הַ֥לְלוּ יָ֨הּ ׀</l>
                                <l level="1">הַ֭לְלוּ עַבְדֵ֣י יְהֹוָ֑ה</l>
                                <l level="2">הַֽ֝לְל֗וּ אֶת־שֵׁ֥ם יְהֹוָֽה׃<verse eID="Ps.113.1"/></l>
                                <l level="1"><verse osisID="Ps.113.2" sID="Ps.113.2" n="ב"/>יְהִ֤י שֵׁ֣ם יְהֹוָ֣ה מְבֹרָ֑ךְ</l>
                                <l level="2">מֵ֝עַתָּ֗ה וְעַד־עוֹלָֽם׃<verse eID="Ps.113.2"/></l>
                                <l level="1"><verse osisID="Ps.113.3" sID="Ps.113.3" n="ג"/>מִמִּזְרַח־שֶׁ֥מֶשׁ עַד־מְבוֹא֑וֹ</l>
                                <l level="2">מְ֝הֻלָּ֗ל שֵׁ֣ם יְהֹוָֽה׃<verse eID="Ps.113.3"/></l>
                                <l level="1"><verse osisID="Ps.113.4" sID="Ps.113.4" n="ד"/>רָ֖ם עַל־כׇּל־גּוֹיִ֥ם <seg type="x-paseq">׀</seg> יְהֹוָ֑ה</l>
                                <l level="2">עַ֖ל הַשָּׁמַ֣יִם כְּבוֹדֽוֹ׃<verse eID="Ps.113.4"/></l>
                                <l level="1"><verse osisID="Ps.113.5" sID="Ps.113.5" n="ה"/>מִ֭י כַּיהֹוָ֣ה אֱלֹהֵ֑ינוּ</l>
                                <l level="2">הַֽמַּגְבִּיהִ֥י לָשָֽׁבֶת׃<verse eID="Ps.113.5"/></l>
                                <l level="1"><verse osisID="Ps.113.6" sID="Ps.113.6" n="ו"/>הַֽמַּשְׁפִּילִ֥י לִרְא֑וֹת</l>
                                <l level="2">בַּשָּׁמַ֥יִם וּבָאָֽרֶץ׃<verse eID="Ps.113.6"/></l>
                                <l level="1"><verse osisID="Ps.113.7" sID="Ps.113.7" n="ז"/>מְקִ֥ימִ֣י מֵעָפָ֣ר דָּ֑ל</l>
                                <l level="2">מֵ֝אַשְׁפֹּ֗ת יָרִ֥ים אֶבְיֽוֹן׃<verse eID="Ps.113.7"/></l>
                                <l level="1"><verse osisID="Ps.113.8" sID="Ps.113.8" n="ח"/>לְהוֹשִׁיבִ֥י עִם־נְדִיבִ֑ים</l>
                                <l level="2">עִ֝֗ם נְדִיבֵ֥י עַמּֽוֹ׃<verse eID="Ps.113.8"/></l>
                                <l level="1"><verse osisID="Ps.113.9" sID="Ps.113.9" n="ט"/>מֽוֹשִׁיבִ֨י ׀ עֲקֶ֬רֶת הַבַּ֗יִת</l>
                                <l level="2">אֵֽם־הַבָּנִ֥ים שְׂמֵחָ֗ה</l>
                                <l level="3">הַֽלְלוּ־יָֽהּ׃<verse eID="Ps.113.9"/></l>
                            </lg>
                        </p>
                        <chapter eID="Ps.113"/>
                        <chapter osisID="Ps.114" sID="Ps.114" n="קיד"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.114.1" sID="Ps.114.1" n="א"/>בְּצֵ֣את יִ֭שְׂרָאֵל מִמִּצְרָ֑יִם</l>
                                <l level="2">בֵּ֥ית יַ֝עֲקֹ֗ב מֵעַ֥ם לֹעֵֽז׃<verse eID="Ps.114.1"/></l>
                                <l level="1"><verse osisID="Ps.114.2" sID="Ps.114.2" n="ב"/>הָיְתָ֣ה יְהוּדָ֣ה לְקׇדְשׁ֑וֹ</l>
                                <l level="2">יִ֝שְׂרָאֵ֗ל מַמְשְׁלוֹתָֽיו׃<verse eID="Ps.114.2"/></l>
                                <l level="1"><verse osisID="Ps.114.3" sID="Ps.114.3" n="ג"/>הַיָּ֣ם רָ֭אָה וַיָּנֹ֑ס</l>
                                <l level="2">הַ֝יַּרְדֵּ֗ן יִסֹּ֥ב לְאָחֽוֹר׃<verse eID="Ps.114.3"/></l>
                                <l level="1"><verse osisID="Ps.114.4" sID="Ps.114.4" n="ד"/>הֶ֭הָרִים רָקְד֣וּ כְאֵילִ֑ים</l>
                                <l level="2">גְּ֝בָע֗וֹת כִּבְנֵי־צֹֽאן׃<verse eID="Ps.114.4"/></l>
                                <l level="1"><verse osisID="Ps.114.5" sID="Ps.114.5" n="ה"/>מַה־לְּךָ֣ הַ֭יָּם כִּ֣י תָנ֑וּס</l>
                                <l level="2">הַ֝יַּרְדֵּ֗ן תִּסֹּ֥ב לְאָחֽוֹר׃<verse eID="Ps.114.5"/></l>
                                <l level="1"><verse osisID="Ps.114.6" sID="Ps.114.6" n="ו"/>הֶ֭הָרִים תִּרְקְד֣וּ כְאֵילִ֑ים</l>
                                <l level="2">גְּ֝בָע֗וֹת כִּבְנֵי־צֹֽאן׃<verse eID="Ps.114.6"/></l>
                                <l level="1"><verse osisID="Ps.114.7" sID="Ps.114.7" n="ז"/>מִלִּפְנֵ֣י אָ֭דוֹן ח֣וּלִי אָ֑רֶץ</l>
                                <l level="2">מִ֝לִּפְנֵ֗י אֱל֣וֹהַּ יַעֲקֹֽב׃<verse eID="Ps.114.7"/></l>
                                <l level="1"><verse osisID="Ps.114.8" sID="Ps.114.8" n="ח"/>הַהֹפְכִ֣י הַצּ֣וּר אֲגַם־מָ֑יִם</l>
                                <l level="2">חַ֝לָּמִ֗ישׁ לְמַעְיְנוֹ־מָֽיִם׃<verse eID="Ps.114.8"/></l>
                            </lg>
                        </p>
                        <chapter eID="Ps.114"/>
                        <chapter osisID="Ps.115" sID="Ps.115" n="קטו"/>
                        <p>
                            <lb/>
                            <lg>
                                <l level="1"><verse osisID="Ps.115.1" sID="Ps.115.1" n="א"/>לֹ֤א לָ֥נוּ יְהֹוָ֗ה לֹ֫א לָ֥נוּ</l>
                                <l level="2">כִּֽי־לְ֭שִׁמְךָ תֵּ֣ן כָּב֑וֹד</l>
                                <l level="3">עַל־חַ֝סְדְּךָ֗ עַל־אֲמִתֶּֽךָ׃<verse eID="Ps.115.1"/></l>
                                <l level="1"><verse osisID="Ps.115.2" sID="Ps.115.2" n="ב"/>לָ֭מָּה יֹאמְר֣וּ הַגּוֹיִ֑ם</l>
                                <l level="2">אַיֵּה־נָ֝֗א אֱלֹהֵיהֶֽם׃<verse eID="Ps.115.2"/></l>
                                <l level="1"><verse osisID="Ps.115.3" sID="Ps.115.3" n="ג"/>וֵאלֹהֵ֥ינוּ בַשָּׁמָ֑יִם</l>
                                <l level="2">כֹּ֖ל אֲשֶׁר־חָפֵ֣ץ עָשָֽׂה׃<verse eID="Ps.115.3"/></l>
                                <l level="1"><verse osisID="Ps.115.4" sID="Ps.115.4" n="ד"/>עֲֽ֭צַבֵּיהֶם כֶּ֣סֶף וְזָהָ֑ב</l>
                                <l level="2">מַ֝עֲשֵׂ֗ה יְדֵ֣י אָדָֽם׃<verse eID="Ps.115.4"/></l>
                                <l level="1"><verse osisID="Ps.115.5" sID="Ps.115.5" n="ה"/>פֶּֽה־לָ֭הֶם וְלֹ֣א יְדַבֵּ֑רוּ</l>
                                <l level="2">עֵינַ֥יִם לָ֝הֶ֗ם וְלֹ֣א יִרְאֽוּ׃<verse eID="Ps.115.5"/></l>
                                <l level="1"><verse osisID="Ps.115.6" sID="Ps.115.6" n="ו"/>אׇזְנַ֣יִם לָ֭הֶם וְלֹ֣א יִשְׁמָ֑עוּ</l>
                                <l level="2">אַ֥ף לָ֝הֶ֗ם וְלֹ֣א יְרִיחֽוּן׃<verse eID="Ps.115.6"/></l>
                                <l level="1"><verse osisID="Ps.115.7" sID="Ps.115.7" n="ז"/>יְדֵיהֶ֤ם ׀ וְלֹ֬א יְמִישׁ֗וּן</l>
                                <l level="2">רַ֭גְלֵיהֶם וְלֹ֣א יְהַלֵּ֑כוּ</l>
                                <l level="3">לֹא־יֶ֝הְגּ֗וּ בִּגְרוֹנָֽם׃<verse eID="Ps.115.7"/></l>
                                <l level="1"><verse osisID="Ps.115.8" sID="Ps.115.8" n="ח"/>כְּ֭מוֹהֶם יִהְי֣וּ עֹשֵׂיהֶ֑ם</l>
                                <l level="2">כֹּ֖ל אֲשֶׁר־בֹּטֵ֣חַ בָּהֶֽם׃<verse eID="Ps.115.8"/></l>
                                <l level="1"><verse osisID="Ps.115.9" sID="Ps.115.9" n="ט"/>יִ֭שְׂרָאֵל בְּטַ֣ח בַּיהֹוָ֑ה</l>
                                <l level="2">עֶזְרָ֖ם וּמָגִנָּ֣ם הֽוּא׃<verse eID="Ps.115.9"/></l>
                                <l level="1"><verse osisID="Ps.115.10" sID="Ps.115.10" n="י"/>בֵּ֣ית אַ֭הֲרֹן בִּטְח֣וּ בַיהֹוָ֑ה</l>
                                <l level="2">עֶזְרָ֖ם וּמָגִנָּ֣ם הֽוּא׃<verse eID="Ps.115.10"/></l>
                                <l level="1"><verse osisID="Ps.115.11" sID="Ps.115.11" n="יא"/>יִרְאֵ֣י יְ֭הֹוָה בִּטְח֣וּ בַיהֹוָ֑ה</l>
                                <l level="2">עֶזְרָ֖ם וּמָגִנָּ֣ם הֽוּא׃<verse eID="Ps.115.11"/></l>
                                <l level="1"><verse osisID="Ps.115.12" sID="Ps.115.12" n="יב"/>יְהֹוָה֮ זְכָרָ֢נוּ יְבָ֫רֵ֥ךְ</l>
                                <l level="2">יְ֭בָרֵךְ אֶת־בֵּ֣ית יִשְׂרָאֵ֑ל</l>
                                <l level="3">יְ֝בָרֵ֗ךְ אֶת־בֵּ֥ית אַהֲרֹֽן׃<verse eID="Ps.115.12"/></l>
                                <l level="1"><verse osisID="Ps.115.13" sID="Ps.115.13" n="יג"/>יְ֭בָרֵךְ יִרְאֵ֣י יְהֹוָ֑ה</l>
                                <l level="2">הַ֝קְּטַנִּ֗ים עִם־הַגְּדֹלִֽים׃<verse eID="Ps.115.13"/></l>
                                <l level="1"><verse osisID="Ps.115.14" sID="Ps.115.14" n="יד"/>יֹסֵ֣ף יְהֹוָ֣ה עֲלֵיכֶ֑ם</l>
                                <l level="2">עֲ֝לֵיכֶ֗ם וְעַל־בְּנֵיכֶֽם׃<verse eID="Ps.115.14"/></l>
                                <l level="1"><verse osisID="Ps.115.15" sID="Ps.115.15" n="טו"/>בְּרוּכִ֣ים אַ֭תֶּם לַיהֹוָ֑ה</l>
                                <l level="2">עֹ֝שֵׂ֗ה שָׁמַ֥יִם וָאָֽרֶץ׃<verse eID="Ps.115.15"/></l>
                                <l level="1"><verse osisID="Ps.115.16" sID="Ps.115.16" n="טז"/>הַשָּׁמַ֣יִם שָׁ֭מַיִם לַיהֹוָ֑ה</l>
                                <l level="2">וְ֝הָאָ֗רֶץ נָתַ֥ן לִבְנֵי־אָדָֽם׃<verse eID="Ps.115.16"/></l>
                                <l level="1"><verse osisID="Ps.115.17" sID="Ps.115.17" n="יז"/>לֹ֣א הַ֭מֵּתִים יְהַֽלְלוּ־יָ֑הּ</l>
                                <l level="2">וְ֝לֹ֗א כׇּל־יֹרְדֵ֥י דוּמָֽה׃<verse eID="Ps.115.17"/></l>
                                <l level="1"><verse osisID="Ps.115.18" sID="Ps.115.18" n="יח"/>וַאֲנַ֤חְנוּ ׀ נְבָ֘רֵ֤ךְ יָ֗הּ</l>
                                <l level="2">מֵעַתָּ֥ה וְעַד־עוֹלָ֗ם</l>
                                <l level="3">הַֽלְלוּ־יָֽהּ׃<verse eID="Ps.115.18"/></l>
                            </lg>
                        </p>
                        <chapter eID="Ps.115"/>
                        <chapter osisID="Ps.116" sID="Ps.116" n="קטז"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.116.1" sID="Ps.116.1" n="א"/>אָ֭הַבְתִּי כִּי־יִשְׁמַ֥ע <seg type="x-paseq">׀</seg> יְהֹוָ֑ה</l>
                                <l level="2">אֶת־ק֝וֹלִ֗י תַּחֲנוּנָֽי׃<verse eID="Ps.116.1"/></l>
                                <l level="1"><verse osisID="Ps.116.2" sID="Ps.116.2" n="ב"/>כִּי־הִטָּ֣ה אׇזְנ֣וֹ לִ֑י</l>
                                <l level="2">וּבְיָמַ֥י אֶקְרָֽא׃<verse eID="Ps.116.2"/></l>
                                <l level="1"><verse osisID="Ps.116.3" sID="Ps.116.3" n="ג"/>אֲפָפ֤וּנִי ׀ חֶבְלֵי־מָ֗וֶת</l>
                                <l level="2">וּמְצָרֵ֣י שְׁא֣וֹל מְצָא֑וּנִי</l>
                                <l level="3">צָרָ֖ה וְיָג֣וֹן אֶמְצָֽא׃<verse eID="Ps.116.3"/></l>
                                <l level="1"><verse osisID="Ps.116.4" sID="Ps.116.4" n="ד"/>וּבְשֵֽׁם־יְהֹוָ֥ה אֶקְרָ֑א</l>
                                <l level="2">אָנָּ֥ה יְ֝הֹוָ֗ה מַלְּטָ֥ה נַפְשִֽׁי׃<verse eID="Ps.116.4"/></l>
                                <l level="1"><verse osisID="Ps.116.5" sID="Ps.116.5" n="ה"/>חַנּ֣וּן יְהֹוָ֣ה וְצַדִּ֑יק</l>
                                <l level="2">וֵ֖אלֹהֵ֣ינוּ מְרַחֵֽם׃<verse eID="Ps.116.5"/></l>
                                <l level="1"><verse osisID="Ps.116.6" sID="Ps.116.6" n="ו"/>שֹׁמֵ֣ר פְּתָאיִ֣ם יְהֹוָ֑ה</l>
                                <l level="2">דַּ֝לֹּתִ֗י וְלִ֣י יְהוֹשִֽׁיעַ׃<verse eID="Ps.116.6"/></l>
                                <l level="1"><verse osisID="Ps.116.7" sID="Ps.116.7" n="ז"/>שׁוּבִ֣י נַ֭פְשִׁי לִמְנוּחָ֑יְכִי</l>
                                <l level="2">כִּֽי־יְ֝הֹוָ֗ה גָּמַ֥ל עָלָֽיְכִי׃<verse eID="Ps.116.7"/></l>
                                <l level="1"><verse osisID="Ps.116.8" sID="Ps.116.8" n="ח"/>כִּ֤י חִלַּ֥צְתָּ נַפְשִׁ֗י מִ֫מָּ֥וֶת</l>
                                <l level="2">אֶת־עֵינִ֥י מִן־דִּמְעָ֑ה</l>
                                <l level="3">אֶת־רַגְלִ֥י מִדֶּֽחִי׃<verse eID="Ps.116.8"/></l>
                                <l level="1"><verse osisID="Ps.116.9" sID="Ps.116.9" n="ט"/>אֶ֭תְהַלֵּךְ לִפְנֵ֣י יְהֹוָ֑ה</l>
                                <l level="2">בְּ֝אַרְצ֗וֹת הַחַיִּֽים׃<verse eID="Ps.116.9"/></l>
                                <l level="1"><verse osisID="Ps.116.10" sID="Ps.116.10" n="י"/>הֶ֭אֱמַנְתִּי כִּ֣י אֲדַבֵּ֑ר</l>
                                <l level="2">אֲ֝נִ֗י עָנִ֥יתִי מְאֹֽד׃<verse eID="Ps.116.10"/></l>
                                <l level="1"><verse osisID="Ps.116.11" sID="Ps.116.11" n="יא"/>אֲ֭נִי אָמַ֣רְתִּי בְחׇפְזִ֑י</l>
                                <l level="2">כׇּֽל־הָאָדָ֥ם כֹּזֵֽב׃<verse eID="Ps.116.11"/></l>
                                <l level="1"><verse osisID="Ps.116.12" sID="Ps.116.12" n="יב"/>מָה־אָשִׁ֥יב לַיהֹוָ֑ה</l>
                                <l level="2">כׇּֽל־תַּגְמוּל֥וֹהִי עָלָֽי׃<verse eID="Ps.116.12"/></l>
                                <l level="1"><verse osisID="Ps.116.13" sID="Ps.116.13" n="יג"/>כּוֹס־יְשׁוּע֥וֹת אֶשָּׂ֑א</l>
                                <l level="2">וּבְשֵׁ֖ם יְהֹוָ֣ה אֶקְרָֽא׃<verse eID="Ps.116.13"/></l>
                                <l level="1"><verse osisID="Ps.116.14" sID="Ps.116.14" n="יד"/>נְ֭דָרַי לַיהֹוָ֣ה אֲשַׁלֵּ֑ם</l>
                                <l level="2">נֶגְדָה־נָּ֝֗א לְכׇל־עַמּֽוֹ׃<verse eID="Ps.116.14"/></l>
                                <l level="1"><verse osisID="Ps.116.15" sID="Ps.116.15" n="טו"/>יָ֭קָר בְּעֵינֵ֣י יְהֹוָ֑ה</l>
                                <l level="2">הַ֝מָּ֗וְתָה לַחֲסִידָֽיו׃<verse eID="Ps.116.15"/></l>
                                <l level="1"><verse osisID="Ps.116.16" sID="Ps.116.16" n="טז"/>אָנָּ֣ה יְהֹוָה֮ כִּֽי־אֲנִ֢י עַ֫בְדֶּ֥ךָ</l>
                                <l level="2">אֲנִי־עַ֭בְדְּךָ בֶּן־אֲמָתֶ֑ךָ</l>
                                <l level="3">פִּ֝תַּ֗חְתָּ לְמֽוֹסֵרָֽי׃<verse eID="Ps.116.16"/></l>
                                <l level="1"><verse osisID="Ps.116.17" sID="Ps.116.17" n="יז"/>לְֽךָ־אֶ֭זְבַּח זֶ֣בַח תּוֹדָ֑ה</l>
                                <l level="2">וּבְשֵׁ֖ם יְהֹוָ֣ה אֶקְרָֽא׃<verse eID="Ps.116.17"/></l>
                                <l level="1"><verse osisID="Ps.116.18" sID="Ps.116.18" n="יח"/>נְ֭דָרַי לַיהֹוָ֣ה אֲשַׁלֵּ֑ם</l>
                                <l level="2">נֶגְדָה־נָּ֝֗א לְכׇל־עַמּֽוֹ׃<verse eID="Ps.116.18"/></l>
                                <l level="1"><verse osisID="Ps.116.19" sID="Ps.116.19" n="יט"/>בְּחַצְר֤וֹת ׀ בֵּ֤ית יְהֹוָ֗ה</l>
                                <l level="2">בְּֽת֘וֹכֵ֤כִי יְֽרוּשָׁלָ֗‍ִם</l>
                                <l level="3">הַֽלְלוּ־יָֽהּ׃<verse eID="Ps.116.19"/></l>
                            </lg>
                        </p>
                        <chapter eID="Ps.116"/>
                        <chapter osisID="Ps.117" sID="Ps.117" n="קיז"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.117.1" sID="Ps.117.1" n="א"/>הַֽלְל֣וּ אֶת־יְ֭הֹוָה כׇּל־גּוֹיִ֑ם</l>
                                <l level="2">שַׁ֝בְּח֗וּהוּ כׇּל־הָאֻמִּֽים׃<verse eID="Ps.117.1"/></l>
                                <l level="1"><verse osisID="Ps.117.2" sID="Ps.117.2" n="ב"/>כִּ֥י גָ֘בַ֤ר עָלֵ֨ינוּ ׀ חַסְדּ֗וֹ</l>
                                <l level="2">וֶאֱמֶת־יְהֹוָ֥ה לְעוֹלָ֗ם הַֽלְלוּ־יָֽהּ׃<verse eID="Ps.117.2"/></l>
                            </lg>
                        </p>
                        <chapter eID="Ps.117"/>
                        <chapter osisID="Ps.118" sID="Ps.118" n="קיח"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.118.1" sID="Ps.118.1" n="א"/>הוֹד֣וּ לַיהֹוָ֣ה כִּי־ט֑וֹב</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.118.1"/></l>
                                <l level="1"><verse osisID="Ps.118.2" sID="Ps.118.2" n="ב"/>יֹאמַר־נָ֥א יִשְׂרָאֵ֑ל</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.118.2"/></l>
                                <l level="1"><verse osisID="Ps.118.3" sID="Ps.118.3" n="ג"/>יֹאמְרוּ־נָ֥א בֵֽית־אַהֲרֹ֑ן</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.118.3"/></l>
                                <l level="1"><verse osisID="Ps.118.4" sID="Ps.118.4" n="ד"/>יֹאמְרוּ־נָ֭א יִרְאֵ֣י יְהֹוָ֑ה</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.118.4"/></l>
                                <l level="1"><verse osisID="Ps.118.5" sID="Ps.118.5" n="ה"/>מִֽן־הַ֭מֵּצַר קָרָ֣אתִי יָּ֑הּ</l>
                                <l level="2">עָנָ֖נִי בַמֶּרְחָ֣ב יָֽהּ׃<verse eID="Ps.118.5"/></l>
                                <l level="1"><verse osisID="Ps.118.6" sID="Ps.118.6" n="ו"/>יְהֹוָ֣ה לִ֭י לֹ֣א אִירָ֑א</l>
                                <l level="2">מַה־יַּעֲשֶׂ֖ה לִ֣י אָדָֽם׃<verse eID="Ps.118.6"/></l>
                                <l level="1"><verse osisID="Ps.118.7" sID="Ps.118.7" n="ז"/>יְהֹוָ֣ה לִ֭י בְּעֹזְרָ֑י</l>
                                <l level="2">וַ֝אֲנִ֗י אֶרְאֶ֥ה בְשֹׂנְאָֽי׃<verse eID="Ps.118.7"/></l>
                                <l level="1"><verse osisID="Ps.118.8" sID="Ps.118.8" n="ח"/>ט֗וֹב לַחֲס֥וֹת בַּיהֹוָ֑ה</l>
                                <l level="2">מִ֝בְּטֹ֗חַ בָּאָדָֽם׃<verse eID="Ps.118.8"/></l>
                                <l level="1"><verse osisID="Ps.118.9" sID="Ps.118.9" n="ט"/>ט֗וֹב לַחֲס֥וֹת בַּיהֹוָ֑ה</l>
                                <l level="2">מִ֝בְּטֹ֗חַ בִּנְדִיבִֽים׃<verse eID="Ps.118.9"/></l>
                                <l level="1"><verse osisID="Ps.118.10" sID="Ps.118.10" n="י"/>כׇּל־גּוֹיִ֥ם סְבָב֑וּנִי</l>
                                <l level="2">בְּשֵׁ֥ם יְ֝הֹוָ֗ה כִּ֣י אֲמִילַֽם׃<verse eID="Ps.118.10"/></l>
                                <l level="1"><verse osisID="Ps.118.11" sID="Ps.118.11" n="יא"/>סַבּ֥וּנִי גַם־סְבָב֑וּנִי</l>
                                <l level="2">בְּשֵׁ֥ם יְ֝הֹוָ֗ה כִּ֣י אֲמִילַֽם׃<verse eID="Ps.118.11"/></l>
                                <l level="1"><verse osisID="Ps.118.12" sID="Ps.118.12" n="יב"/>סַבּ֤וּנִי כִדְבוֹרִ֗ים</l>
                                <l level="2">דֹּ֭עֲכוּ כְּאֵ֣שׁ קוֹצִ֑ים</l>
                                <l level="3">בְּשֵׁ֥ם יְ֝הֹוָ֗ה כִּ֣י אֲמִילַֽם׃<verse eID="Ps.118.12"/></l>
                                <l level="1"><verse osisID="Ps.118.13" sID="Ps.118.13" n="יג"/>דַּחֹ֣ה דְחִיתַ֣נִי לִנְפֹּ֑ל</l>
                                <l level="2">וַ֖יהֹוָ֣ה עֲזָרָֽנִי׃<verse eID="Ps.118.13"/></l>
                                <l level="1"><verse osisID="Ps.118.14" sID="Ps.118.14" n="יד"/>עָזִּ֣י וְזִמְרָ֣ת יָ֑הּ</l>
                                <l level="2">וַֽיְהִי־לִ֝֗י לִישׁוּעָֽה׃<verse eID="Ps.118.14"/></l>
                                <l level="1"><verse osisID="Ps.118.15" sID="Ps.118.15" n="טו"/>ק֤וֹל ׀ רִנָּ֬ה וִישׁוּעָ֗ה בְּאׇהֳלֵ֥י צַדִּיקִ֑ים</l>
                                <l level="2">יְמִ֥ין יְ֝הֹוָ֗ה עֹ֣שָׂה חָֽיִל׃<verse eID="Ps.118.15"/></l>
                                <l level="1"><verse osisID="Ps.118.16" sID="Ps.118.16" n="טז"/>יְמִ֣ין יְ֭הֹוָה רוֹמֵמָ֑ה</l>
                                <l level="2">יְמִ֥ין יְ֝הֹוָ֗ה עֹ֣שָׂה חָֽיִל׃<verse eID="Ps.118.16"/></l>
                                <l level="1"><verse osisID="Ps.118.17" sID="Ps.118.17" n="יז"/>לֹא־אָמ֥וּת כִּֽי־אֶחְיֶ֑ה</l>
                                <l level="2">וַ֝אֲסַפֵּ֗ר מַעֲשֵׂ֥י יָֽהּ׃<verse eID="Ps.118.17"/></l>
                                <l level="1"><verse osisID="Ps.118.18" sID="Ps.118.18" n="יח"/>יַסֹּ֣ר יִסְּרַ֣נִּי יָּ֑הּ</l>
                                <l level="2">וְ֝לַמָּ֗וֶת לֹ֣א נְתָנָֽנִי׃<verse eID="Ps.118.18"/></l>
                                <l level="1"><verse osisID="Ps.118.19" sID="Ps.118.19" n="יט"/>פִּתְחוּ־לִ֥י שַׁעֲרֵי־צֶ֑דֶק</l>
                                <l level="2">אָבֹא־בָ֝֗ם אוֹדֶ֥ה יָֽהּ׃<verse eID="Ps.118.19"/></l>
                                <l level="1"><verse osisID="Ps.118.20" sID="Ps.118.20" n="כ"/>זֶה־הַשַּׁ֥עַר לַיהֹוָ֑ה</l>
                                <l level="2">צַ֝דִּיקִ֗ים יָבֹ֥אוּ בֽוֹ׃<verse eID="Ps.118.20"/></l>
                                <l level="1"><verse osisID="Ps.118.21" sID="Ps.118.21" n="כא"/>א֭וֹדְךָ כִּ֣י עֲנִיתָ֑נִי</l>
                                <l level="2">וַתְּהִי־לִ֝֗י לִישׁוּעָֽה׃<verse eID="Ps.118.21"/></l>
                                <l level="1"><verse osisID="Ps.118.22" sID="Ps.118.22" n="כב"/>אֶ֭בֶן מָאֲס֣וּ הַבּוֹנִ֑ים</l>
                                <l level="2">הָ֝יְתָ֗ה לְרֹ֣אשׁ פִּנָּֽה׃<verse eID="Ps.118.22"/></l>
                                <l level="1"><verse osisID="Ps.118.23" sID="Ps.118.23" n="כג"/>מֵאֵ֣ת יְ֭הֹוָה הָ֣יְתָה זֹּ֑את</l>
                                <l level="2">הִ֖יא נִפְלָ֣את בְּעֵינֵֽינוּ׃<verse eID="Ps.118.23"/></l>
                                <l level="1"><verse osisID="Ps.118.24" sID="Ps.118.24" n="כד"/>זֶה־הַ֭יּוֹם עָשָׂ֣ה יְהֹוָ֑ה</l>
                                <l level="2">נָגִ֖ילָה וְנִשְׂמְחָ֣ה בֽוֹ׃<verse eID="Ps.118.24"/></l>
                                <l level="1"><verse osisID="Ps.118.25" sID="Ps.118.25" n="כה"/>אָנָּ֣א יְ֭הֹוָה הוֹשִׁ֘יעָ֥ה נָּ֑א</l>
                                <l level="2">אָנָּ֥א יְ֝הֹוָ֗ה הַצְלִ֘יחָ֥ה נָּֽא׃<verse eID="Ps.118.25"/></l>
                                <l level="1"><verse osisID="Ps.118.26" sID="Ps.118.26" n="כו"/>בָּר֣וּךְ הַ֭בָּא בְּשֵׁ֣ם יְהֹוָ֑ה</l>
                                <l level="2">בֵּ֝רַ֥כְנוּכֶ֗ם מִבֵּ֥ית יְהֹוָֽה׃<verse eID="Ps.118.26"/></l>
                                <l level="1"><verse osisID="Ps.118.27" sID="Ps.118.27" n="כז"/>אֵ֤ל ׀ יְהֹוָה֮ וַיָּ֢אֶ֫ר לָ֥נוּ</l>
                                <l level="2">אִסְרוּ־חַ֥ג בַּעֲבֹתִ֑ים</l>
                                <l level="3">עַד־קַ֝רְנ֗וֹת הַמִּזְבֵּֽחַ׃<verse eID="Ps.118.27"/></l>
                                <l level="1"><verse osisID="Ps.118.28" sID="Ps.118.28" n="כח"/>אֵלִ֣י אַתָּ֣ה וְאוֹדֶ֑ךָּ</l>
                                <l level="2">אֱ֝לֹהַ֗י אֲרוֹמְמֶֽךָּ׃<verse eID="Ps.118.28"/></l>
                                <l level="1"><verse osisID="Ps.118.29" sID="Ps.118.29" n="כט"/>הוֹד֣וּ לַיהֹוָ֣ה כִּי־ט֑וֹב</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.118.29"/></l>
                            </lg>
                        </p>
                        <chapter eID="Ps.118"/>
                        <chapter osisID="Ps.119" sID="Ps.119" n="קיט"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.119.1" sID="Ps.119.1" n="א"/>אַשְׁרֵ֥י תְמִֽימֵי־דָ֑רֶךְ</l>
                                <l level="2">הַ֝הֹלְכִ֗ים בְּתוֹרַ֥ת יְהֹוָֽה׃<verse eID="Ps.119.1"/></l>
                                <l level="1"><verse osisID="Ps.119.2" sID="Ps.119.2" n="ב"/>אַ֭שְׁרֵי נֹצְרֵ֥י עֵדֹתָ֗יו</l>
                                <l level="2">בְּכׇל־לֵ֥ב יִדְרְשֽׁוּהוּ׃<verse eID="Ps.119.2"/></l>
                                <l level="1"><verse osisID="Ps.119.3" sID="Ps.119.3" n="ג"/>אַ֭ף לֹא־פָעֲל֣וּ עַוְלָ֑ה</l>
                                <l level="2">בִּדְרָכָ֥יו הָלָֽכוּ׃<verse eID="Ps.119.3"/></l>
                                <l level="1"><verse osisID="Ps.119.4" sID="Ps.119.4" n="ד"/>אַ֭תָּה צִוִּ֥יתָה פִקֻּדֶ֗יךָ</l>
                                <l level="2">לִשְׁמֹ֥ר מְאֹֽד׃<verse eID="Ps.119.4"/></l>
                                <l level="1"><verse osisID="Ps.119.5" sID="Ps.119.5" n="ה"/>אַ֭חֲלַי יִכֹּ֥נוּ דְרָכָ֗י</l>
                                <l level="2">לִשְׁמֹ֥ר חֻקֶּֽיךָ׃<verse eID="Ps.119.5"/></l>
                                <l level="1"><verse osisID="Ps.119.6" sID="Ps.119.6" n="ו"/>אָ֥ז לֹא־אֵב֑וֹשׁ</l>
                                <l level="2">בְּ֝הַבִּיטִ֗י אֶל־כׇּל־מִצְוֺתֶֽיךָ׃<verse eID="Ps.119.6"/></l>
                                <l level="1"><verse osisID="Ps.119.7" sID="Ps.119.7" n="ז"/>א֭וֹדְךָ בְּיֹ֣שֶׁר לֵבָ֑ב</l>
                                <l level="2">בְּ֝לׇמְדִ֗י מִשְׁפְּטֵ֥י צִדְקֶֽךָ׃<verse eID="Ps.119.7"/></l>
                                <l level="1"><verse osisID="Ps.119.8" sID="Ps.119.8" n="ח"/>אֶת־חֻקֶּ֥יךָ אֶשְׁמֹ֑ר</l>
                                <l level="2">אַֽל־תַּעַזְבֵ֥נִי עַד־מְאֹֽד׃<verse eID="Ps.119.8"/></l>
                            </lg>
                            <lg>
                                <l level="1"><verse osisID="Ps.119.9" sID="Ps.119.9" n="ט"/>בַּמֶּ֣ה יְזַכֶּה־נַּ֭עַר אֶת־אׇרְח֑וֹ</l>
                                <l level="2">לִ֝שְׁמֹ֗ר כִּדְבָרֶֽךָ׃<verse eID="Ps.119.9"/></l>
                                <l level="1"><verse osisID="Ps.119.10" sID="Ps.119.10" n="י"/>בְּכׇל־לִבִּ֥י דְרַשְׁתִּ֑יךָ</l>
                                <l level="2">אַל־תַּ֝שְׁגֵּ֗נִי מִמִּצְוֺתֶֽיךָ׃<verse eID="Ps.119.10"/></l>
                                <l level="1"><verse osisID="Ps.119.11" sID="Ps.119.11" n="יא"/>בְּ֭לִבִּי צָפַ֣נְתִּי אִמְרָתֶ֑ךָ</l>
                                <l level="2">לְ֝מַ֗עַן לֹ֣א אֶחֱטָא־לָֽךְ׃<verse eID="Ps.119.11"/></l>
                                <l level="1"><verse osisID="Ps.119.12" sID="Ps.119.12" n="יב"/>בָּר֖וּךְ אַתָּ֥ה יְהֹוָ֗ה</l>
                                <l level="2">לַמְּדֵ֥נִי חֻקֶּֽיךָ׃<verse eID="Ps.119.12"/></l>
                                <l level="1"><verse osisID="Ps.119.13" sID="Ps.119.13" n="יג"/>בִּשְׂפָתַ֥י סִפַּ֑רְתִּי</l>
                                <l level="2">כֹּ֝֗ל מִשְׁפְּטֵי־פִֽיךָ׃<verse eID="Ps.119.13"/></l>
                                <l level="1"><verse osisID="Ps.119.14" sID="Ps.119.14" n="יד"/>בְּדֶ֖רֶךְ עֵדְוֺתֶ֥יךָ שַּׂ֗שְׂתִּי</l>
                                <l level="2">כְּעַ֣ל כׇּל־הֽוֹן׃<verse eID="Ps.119.14"/></l>
                                <l level="1"><verse osisID="Ps.119.15" sID="Ps.119.15" n="טו"/>בְּפִקּוּדֶ֥יךָ אָשִׂ֑יחָה</l>
                                <l level="2">וְ֝אַבִּ֗יטָה אֹֽרְחֹתֶֽיךָ׃<verse eID="Ps.119.15"/></l>
                                <l level="1"><verse osisID="Ps.119.16" sID="Ps.119.16" n="טז"/>בְּחֻקֹּתֶ֥יךָ אֶֽשְׁתַּעֲשָׁ֑ע</l>
                                <l level="2">לֹ֖א אֶשְׁכַּ֣ח דְּבָרֶֽךָ׃<verse eID="Ps.119.16"/></l>
                            </lg>
                            <lg>
                                <l level="1"><verse osisID="Ps.119.17" sID="Ps.119.17" n="יז"/>גְּמֹ֖ל עַל־עַבְדְּךָ֥ אֶחְיֶ֗ה</l>
                                <l level="2">וְאֶשְׁמְרָ֥ה דְבָרֶֽךָ׃<verse eID="Ps.119.17"/></l>
                                <l level="1"><verse osisID="Ps.119.18" sID="Ps.119.18" n="יח"/>גַּל־עֵינַ֥י וְאַבִּ֑יטָה</l>
                                <l level="2">נִ֝פְלָא֗וֹת מִתּוֹרָתֶֽךָ׃<verse eID="Ps.119.18"/></l>
                                <l level="1"><verse osisID="Ps.119.19" sID="Ps.119.19" n="יט"/>גֵּ֣ר אָנֹכִ֣י בָאָ֑רֶץ</l>
                                <l level="2">אַל־תַּסְתֵּ֥ר מִ֝מֶּ֗נִּי מִצְוֺתֶֽיךָ׃<verse eID="Ps.119.19"/></l>
                                <l level="1"><verse osisID="Ps.119.20" sID="Ps.119.20" n="כ"/>גָּרְסָ֣ה נַפְשִׁ֣י לְתַאֲבָ֑ה</l>
                                <l level="2">אֶֽל־מִשְׁפָּטֶ֥יךָ בְכׇל־עֵֽת׃<verse eID="Ps.119.20"/></l>
                                <l level="1"><verse osisID="Ps.119.21" sID="Ps.119.21" n="כא"/>גָּ֭עַרְתָּ זֵדִ֣ים אֲרוּרִ֑ים</l>
                                <l level="2">הַ֝שֹּׁגִ֗ים מִמִּצְוֺתֶֽיךָ׃<verse eID="Ps.119.21"/></l>
                                <l level="1"><verse osisID="Ps.119.22" sID="Ps.119.22" n="כב"/>גַּ֣ל מֵ֭עָלַי חֶרְפָּ֣ה וָב֑וּז</l>
                                <l level="2">כִּ֖י עֵדֹתֶ֣יךָ נָצָֽרְתִּי׃<verse eID="Ps.119.22"/></l>
                                <l level="1"><verse osisID="Ps.119.23" sID="Ps.119.23" n="כג"/>גַּ֤ם יָשְׁב֣וּ שָׂ֭רִים בִּ֣י נִדְבָּ֑רוּ</l>
                                <l level="2">עַ֝בְדְּךָ֗ יָשִׂ֥יחַ בְּחֻקֶּֽיךָ׃<verse eID="Ps.119.23"/></l>
                                <l level="1"><verse osisID="Ps.119.24" sID="Ps.119.24" n="כד"/>גַּֽם־עֵ֭דֹתֶיךָ שַׁעֲשֻׁעָ֗י</l>
                                <l level="2">אַנְשֵׁ֥י עֲצָתִֽי׃<verse eID="Ps.119.24"/></l>
                            </lg>
                            <lg>
                                <l level="1"><verse osisID="Ps.119.25" sID="Ps.119.25" n="כה"/>דָּבְקָ֣ה לֶעָפָ֣ר נַפְשִׁ֑י</l>
                                <l level="2">חַ֝יֵּ֗נִי כִּדְבָרֶֽךָ׃<verse eID="Ps.119.25"/></l>
                                <l level="1"><verse osisID="Ps.119.26" sID="Ps.119.26" n="כו"/>דְּרָכַ֣י סִ֭פַּרְתִּי וַֽתַּעֲנֵ֗נִי</l>
                                <l level="2">לַמְּדֵ֥נִי חֻקֶּֽיךָ׃<verse eID="Ps.119.26"/></l>
                                <l level="1"><verse osisID="Ps.119.27" sID="Ps.119.27" n="כז"/>דֶּרֶךְ־פִּקּוּדֶ֥יךָ הֲבִינֵ֑נִי</l>
                                <l level="2">וְ֝אָשִׂ֗יחָה בְּנִפְלְאוֹתֶֽיךָ׃<verse eID="Ps.119.27"/></l>
                                <l level="1"><verse osisID="Ps.119.28" sID="Ps.119.28" n="כח"/>דָּלְפָ֣ה נַ֭פְשִׁי מִתּוּגָ֑ה</l>
                                <l level="2">קַ֝יְּמֵ֗נִי כִּדְבָרֶֽךָ׃<verse eID="Ps.119.28"/></l>
                                <l level="1"><verse osisID="Ps.119.29" sID="Ps.119.29" n="כט"/>דֶּֽרֶךְ־שֶׁ֭קֶר הָסֵ֣ר מִמֶּ֑נִּי</l>
                                <l level="2">וְֽתוֹרָתְךָ֥ חׇנֵּֽנִי׃<verse eID="Ps.119.29"/></l>
                                <l level="1"><verse osisID="Ps.119.30" sID="Ps.119.30" n="ל"/>דֶּֽרֶךְ־אֱמוּנָ֥ה בָחָ֑רְתִּי</l>
                                <l level="2">מִשְׁפָּטֶ֥יךָ שִׁוִּֽיתִי׃<verse eID="Ps.119.30"/></l>
                                <l level="1"><verse osisID="Ps.119.31" sID="Ps.119.31" n="לא"/>דָּבַ֥קְתִּי בְעֵדְוֺתֶ֑יךָ</l>
                                <l level="2">יְ֝הֹוָ֗ה אַל־תְּבִישֵֽׁנִי׃<verse eID="Ps.119.31"/></l>
                                <l level="1"><verse osisID="Ps.119.32" sID="Ps.119.32" n="לב"/>דֶּֽרֶךְ־מִצְוֺתֶ֥יךָ אָר֑וּץ</l>
                                <l level="2">כִּ֖י תַרְחִ֣יב לִבִּֽי׃<verse eID="Ps.119.32"/></l>
                            </lg>
                            <lg>
                                <l level="1"><verse osisID="Ps.119.33" sID="Ps.119.33" n="לג"/>הוֹרֵ֣נִי יְ֭הֹוָה דֶּ֥רֶךְ חֻקֶּ֗יךָ</l>
                                <l level="2">וְאֶצְּרֶ֥נָּה עֵֽקֶב׃<verse eID="Ps.119.33"/></l>
                                <l level="1"><verse osisID="Ps.119.34" sID="Ps.119.34" n="לד"/>הֲ֭בִינֵנִי וְאֶצְּרָ֥ה תוֹרָתֶ֗ךָ</l>
                                <l level="2">וְאֶשְׁמְרֶ֥נָּה בְכׇל־לֵֽב׃<verse eID="Ps.119.34"/></l>
                                <l level="1"><verse osisID="Ps.119.35" sID="Ps.119.35" n="לה"/>הַ֭דְרִיכֵנִי בִּנְתִ֣יב מִצְוֺתֶ֑יךָ</l>
                                <l level="2">כִּי־ב֥וֹ חָפָֽצְתִּי׃<verse eID="Ps.119.35"/></l>
                                <l level="1"><verse osisID="Ps.119.36" sID="Ps.119.36" n="לו"/>הַט־לִ֭בִּי אֶל־עֵדְוֺתֶ֗יךָ</l>
                                <l level="2">וְאַ֣ל אֶל־בָּֽצַע׃<verse eID="Ps.119.36"/></l>
                                <l level="1"><verse osisID="Ps.119.37" sID="Ps.119.37" n="לז"/>הַעֲבֵ֣ר עֵ֭ינַי מֵרְא֣וֹת שָׁ֑וְא</l>
                                <l level="2">בִּדְרָכֶ֥ךָ חַיֵּֽנִי׃<verse eID="Ps.119.37"/></l>
                                <l level="1"><verse osisID="Ps.119.38" sID="Ps.119.38" n="לח"/>הָקֵ֣ם לְ֭עַבְדְּךָ אִמְרָתֶ֑ךָ</l>
                                <l level="2">אֲ֝שֶׁ֗ר לְיִרְאָתֶֽךָ׃<verse eID="Ps.119.38"/></l>
                                <l level="1"><verse osisID="Ps.119.39" sID="Ps.119.39" n="לט"/>הַעֲבֵ֣ר חֶ֭רְפָּתִי אֲשֶׁ֣ר יָגֹ֑רְתִּי</l>
                                <l level="2">כִּ֖י מִשְׁפָּטֶ֣יךָ טוֹבִֽים׃<verse eID="Ps.119.39"/></l>
                                <l level="1"><verse osisID="Ps.119.40" sID="Ps.119.40" n="מ"/>הִ֭נֵּה תָּאַ֣בְתִּי לְפִקֻּדֶ֑יךָ</l>
                                <l level="2">בְּצִדְקָתְךָ֥ חַיֵּֽנִי׃<verse eID="Ps.119.40"/></l>
                            </lg>
                            <lg>
                                <l level="1"><verse osisID="Ps.119.41" sID="Ps.119.41" n="מא"/>וִיבֹאֻ֣נִי חֲסָדֶ֣ךָ יְהֹוָ֑ה</l>
                                <l level="2">תְּ֝שׁ֥וּעָתְךָ֗ כְּאִמְרָתֶֽךָ׃<verse eID="Ps.119.41"/></l>
                                <l level="1"><verse osisID="Ps.119.42" sID="Ps.119.42" n="מב"/>וְאֶעֱנֶ֣ה חֹרְפִ֣י דָבָ֑ר</l>
                                <l level="2">כִּֽי־בָ֝טַ֗חְתִּי בִּדְבָרֶֽךָ׃<verse eID="Ps.119.42"/></l>
                                <l level="1"><verse osisID="Ps.119.43" sID="Ps.119.43" n="מג"/>וְֽאַל־תַּצֵּ֬ל מִפִּ֣י דְבַר־אֱמֶ֣ת עַד־מְאֹ֑ד</l>
                                <l level="2">כִּ֖י לְמִשְׁפָּטֶ֣ךָ יִחָֽלְתִּי׃<verse eID="Ps.119.43"/></l>
                                <l level="1"><verse osisID="Ps.119.44" sID="Ps.119.44" n="מד"/>וְאֶשְׁמְרָ֖ה תוֹרָתְךָ֥ תָמִ֗יד</l>
                                <l level="2">לְעוֹלָ֥ם וָעֶֽד׃<verse eID="Ps.119.44"/></l>
                                <l level="1"><verse osisID="Ps.119.45" sID="Ps.119.45" n="מה"/>וְאֶתְהַלְּכָ֥ה בָרְחָבָ֑ה</l>
                                <l level="2">כִּ֖י פִקֻּדֶ֣יךָ דָרָֽשְׁתִּי׃<verse eID="Ps.119.45"/></l>
                                <l level="1"><verse osisID="Ps.119.46" sID="Ps.119.46" n="מו"/>וַאֲדַבְּרָ֣ה בְ֭עֵדֹתֶיךָ נֶ֥גֶד מְלָכִ֗ים</l>
                                <l level="2">וְלֹ֣א אֵבֽוֹשׁ׃<verse eID="Ps.119.46"/></l>
                                <l level="1"><verse osisID="Ps.119.47" sID="Ps.119.47" n="מז"/>וְאֶשְׁתַּעֲשַׁ֥ע בְּמִצְוֺתֶ֗יךָ</l>
                                <l level="2">אֲשֶׁ֣ר אָהָֽבְתִּי׃<verse eID="Ps.119.47"/></l>
                                <l level="1"><verse osisID="Ps.119.48" sID="Ps.119.48" n="מח"/>וְאֶשָּֽׂא־כַפַּ֗י אֶֽל־מִ֭צְוֺתֶיךָ אֲשֶׁ֥ר אָהָ֗בְתִּי</l>
                                <l level="2">וְאָשִׂ֥יחָה בְחֻקֶּֽיךָ׃<verse eID="Ps.119.48"/></l>
                            </lg>
                            <lg>
                                <l level="1"><verse osisID="Ps.119.49" sID="Ps.119.49" n="מט"/>זְכֹר־דָּבָ֥ר לְעַבְדֶּ֑ךָ</l>
                                <l level="2">עַ֝֗ל אֲשֶׁ֣ר יִֽחַלְתָּֽנִי׃<verse eID="Ps.119.49"/></l>
                                <l level="1"><verse osisID="Ps.119.50" sID="Ps.119.50" n="נ"/>זֹ֣את נֶחָמָתִ֣י בְעׇנְיִ֑י</l>
                                <l level="2">כִּ֖י אִמְרָתְךָ֣ חִיָּֽתְנִי׃<verse eID="Ps.119.50"/></l>
                                <l level="1"><verse osisID="Ps.119.51" sID="Ps.119.51" n="נא"/>זֵ֭דִים הֱלִיצֻ֣נִי עַד־מְאֹ֑ד</l>
                                <l level="2">מִ֝תּ֥וֹרָתְךָ֗ לֹ֣א נָטִֽיתִי׃<verse eID="Ps.119.51"/></l>
                                <l level="1"><verse osisID="Ps.119.52" sID="Ps.119.52" n="נב"/>זָ֘כַ֤רְתִּי מִשְׁפָּטֶ֖יךָ מֵעוֹלָ֥ם <seg type="x-paseq">׀</seg> יְהֹוָ֗ה</l>
                                <l level="2">וָאֶתְנֶחָֽם׃<verse eID="Ps.119.52"/></l>
                                <l level="1"><verse osisID="Ps.119.53" sID="Ps.119.53" n="נג"/>זַלְעָפָ֣ה אֲ֭חָזַתְנִי מֵרְשָׁעִ֑ים</l>
                                <l level="2">עֹ֝זְבֵ֗י תּֽוֹרָתֶֽךָ׃<verse eID="Ps.119.53"/></l>
                                <l level="1"><verse osisID="Ps.119.54" sID="Ps.119.54" n="נד"/>זְ֭מִרוֹת הָיוּ־לִ֥י חֻקֶּ֗יךָ</l>
                                <l level="2">בְּבֵ֣ית מְגוּרָֽי׃<verse eID="Ps.119.54"/></l>
                                <l level="1"><verse osisID="Ps.119.55" sID="Ps.119.55" n="נה"/>זָ֘כַ֤רְתִּי בַלַּ֣יְלָה שִׁמְךָ֣ יְהֹוָ֑ה</l>
                                <l level="2">וָ֝אֶשְׁמְרָ֗ה תּֽוֹרָתֶֽךָ׃<verse eID="Ps.119.55"/></l>
                                <l level="1"><verse osisID="Ps.119.56" sID="Ps.119.56" n="נו"/>זֹ֥את הָיְתָה־לִּ֑י</l>
                                <l level="2">כִּ֖י פִקֻּדֶ֣יךָ נָצָֽרְתִּי׃<verse eID="Ps.119.56"/></l>
                            </lg>
                            <lg>
                                <l level="1"><verse osisID="Ps.119.57" sID="Ps.119.57" n="נז"/>חֶלְקִ֖י יְהֹוָ֥ה אָמַ֗רְתִּי</l>
                                <l level="2">לִשְׁמֹ֥ר דְּבָרֶֽיךָ׃<verse eID="Ps.119.57"/></l>
                                <l level="1"><verse osisID="Ps.119.58" sID="Ps.119.58" n="נח"/>חִלִּ֣יתִי פָנֶ֣יךָ בְכׇל־לֵ֑ב</l>
                                <l level="2">חׇ֝נֵּ֗נִי כְּאִמְרָתֶֽךָ׃<verse eID="Ps.119.58"/></l>
                                <l level="1"><verse osisID="Ps.119.59" sID="Ps.119.59" n="נט"/>חִשַּׁ֥בְתִּי דְרָכָ֑י</l>
                                <l level="2">וָאָשִׁ֥יבָה רַ֝גְלַ֗י אֶל־עֵדֹתֶֽיךָ׃<verse eID="Ps.119.59"/></l>
                                <l level="1"><verse osisID="Ps.119.60" sID="Ps.119.60" n="ס"/>חַ֭שְׁתִּי וְלֹ֣א הִתְמַהְמָ֑הְתִּי</l>
                                <l level="2">לִ֝שְׁמֹ֗ר מִצְוֺתֶֽיךָ׃<verse eID="Ps.119.60"/></l>
                                <l level="1"><verse osisID="Ps.119.61" sID="Ps.119.61" n="סא"/>חֶבְלֵ֣י רְשָׁעִ֣ים עִוְּדֻ֑נִי</l>
                                <l level="2">תּ֥֝וֹרָתְךָ֗ לֹ֣א שָׁכָֽחְתִּי׃<verse eID="Ps.119.61"/></l>
                                <l level="1"><verse osisID="Ps.119.62" sID="Ps.119.62" n="סב"/>חֲצֽוֹת־לַ֗יְלָה אָ֭קוּם לְהוֹד֣וֹת לָ֑ךְ</l>
                                <l level="2">עַ֝֗ל מִשְׁפְּטֵ֥י צִדְקֶֽךָ׃<verse eID="Ps.119.62"/></l>
                                <l level="1"><verse osisID="Ps.119.63" sID="Ps.119.63" n="סג"/>חָבֵ֣ר אָ֭נִי לְכׇל־אֲשֶׁ֣ר יְרֵא֑וּךָ</l>
                                <l level="2">וּ֝לְשֹׁמְרֵ֗י פִּקּוּדֶֽיךָ׃<verse eID="Ps.119.63"/></l>
                                <l level="1"><verse osisID="Ps.119.64" sID="Ps.119.64" n="סד"/>חַסְדְּךָ֣ יְ֭הֹוָה מָלְאָ֥ה הָאָ֗רֶץ</l>
                                <l level="2">חֻקֶּ֥יךָ לַמְּדֵֽנִי׃<verse eID="Ps.119.64"/></l>
                            </lg>
                            <lg>
                                <l level="1"><verse osisID="Ps.119.65" sID="Ps.119.65" n="סה"/>ט֭וֹב עָשִׂ֣יתָ עִֽם־עַבְדְּךָ֑</l>
                                <l level="2">יְ֝הֹוָ֗ה כִּדְבָרֶֽךָ׃<verse eID="Ps.119.65"/></l>
                                <l level="1"><verse osisID="Ps.119.66" sID="Ps.119.66" n="סו"/>ט֤וּב טַ֣עַם וָדַ֣עַת לַמְּדֵ֑נִי</l>
                                <l level="2">כִּ֖י בְמִצְוֺתֶ֣יךָ הֶאֱמָֽנְתִּי׃<verse eID="Ps.119.66"/></l>
                                <l level="1"><verse osisID="Ps.119.67" sID="Ps.119.67" n="סז"/>טֶ֣רֶם אֶ֭עֱנֶה אֲנִ֣י שֹׁגֵ֑ג</l>
                                <l level="2">וְ֝עַתָּ֗ה אִמְרָתְךָ֥ שָׁמָֽרְתִּי׃<verse eID="Ps.119.67"/></l>
                                <l level="1"><verse osisID="Ps.119.68" sID="Ps.119.68" n="סח"/>טוֹב־אַתָּ֥ה וּמֵטִ֗יב</l>
                                <l level="2">לַמְּדֵ֥נִי חֻקֶּֽיךָ׃<verse eID="Ps.119.68"/></l>
                                <l level="1"><verse osisID="Ps.119.69" sID="Ps.119.69" n="סט"/>טָפְל֬וּ עָלַ֣י שֶׁ֣קֶר זֵדִ֑ים</l>
                                <l level="2">אֲ֝נִ֗י בְּכׇל־לֵ֤ב ׀ אֶצֹּ֬ר פִּקּוּדֶֽיךָ׃<verse eID="Ps.119.69"/></l>
                                <l level="1"><verse osisID="Ps.119.70" sID="Ps.119.70" n="ע"/>טָפַ֣שׁ כַּחֵ֣לֶב לִבָּ֑ם</l>
                                <l level="2">אֲ֝נִ֗י תּוֹרָתְךָ֥ שִׁעֲשָֽׁעְתִּי׃<verse eID="Ps.119.70"/></l>
                                <l level="1"><verse osisID="Ps.119.71" sID="Ps.119.71" n="עא"/>טֽוֹב־לִ֥י כִֽי־עֻנֵּ֑יתִי</l>
                                <l level="2">לְ֝מַ֗עַן אֶלְמַ֥ד חֻקֶּֽיךָ׃<verse eID="Ps.119.71"/></l>
                                <l level="1"><verse osisID="Ps.119.72" sID="Ps.119.72" n="עב"/>טֽוֹב־לִ֥י תוֹרַת־פִּ֑יךָ</l>
                                <l level="2">מֵ֝אַלְפֵ֗י זָהָ֥ב וָכָֽסֶף׃<verse eID="Ps.119.72"/></l>
                            </lg>
                            <lg>
                                <l level="1"><verse osisID="Ps.119.73" sID="Ps.119.73" n="עג"/>יָדֶ֣יךָ עָ֭שׂוּנִי וַֽיְכוֹנְנ֑וּנִי</l>
                                <l level="2">הֲ֝בִינֵ֗נִי וְאֶלְמְדָ֥ה מִצְוֺתֶֽיךָ׃<verse eID="Ps.119.73"/></l>
                                <l level="1"><verse osisID="Ps.119.74" sID="Ps.119.74" n="עד"/>יְ֭רֵאֶיךָ יִרְא֣וּנִי וְיִשְׂמָ֑חוּ</l>
                                <l level="2">כִּ֖י לִדְבָרְךָ֣ יִחָֽלְתִּי׃<verse eID="Ps.119.74"/></l>
                                <l level="1"><verse osisID="Ps.119.75" sID="Ps.119.75" n="עה"/>יָדַ֣עְתִּי יְ֭הֹוָה כִּי־צֶ֣דֶק מִשְׁפָּטֶ֑יךָ</l>
                                <l level="2">וֶ֝אֱמוּנָ֗ה עִנִּיתָֽנִי׃<verse eID="Ps.119.75"/></l>
                                <l level="1"><verse osisID="Ps.119.76" sID="Ps.119.76" n="עו"/>יְהִי־נָ֣א חַסְדְּךָ֣ לְנַחֲמֵ֑נִי</l>
                                <l level="2">כְּאִמְרָתְךָ֥ לְעַבְדֶּֽךָ׃<verse eID="Ps.119.76"/></l>
                                <l level="1"><verse osisID="Ps.119.77" sID="Ps.119.77" n="עז"/>יְבֹא֣וּנִי רַחֲמֶ֣יךָ וְאֶחְיֶ֑ה</l>
                                <l level="2">כִּי־ת֥֝וֹרָתְךָ֗ שַׁעֲשֻׁעָֽי׃<verse eID="Ps.119.77"/></l>
                                <l level="1"><verse osisID="Ps.119.78" sID="Ps.119.78" n="עח"/>יֵבֹ֣שׁוּ זֵ֭דִים כִּי־שֶׁ֣קֶר עִוְּת֑וּנִי</l>
                                <l level="2">אֲ֝נִ֗י אָשִׂ֥יחַ בְּפִקּוּדֶֽיךָ׃<verse eID="Ps.119.78"/></l>
                                <l level="1"><verse osisID="Ps.119.79" sID="Ps.119.79" n="עט"/>יָשׁ֣וּבוּ לִ֣י יְרֵאֶ֑יךָ</l>
                                <l level="2"><seg type="x-ketiv">וידעו</seg> וְ֝יֹדְעֵ֗י עֵדֹתֶֽיךָ׃<verse eID="Ps.119.79"/></l>
                                <l level="1"><verse osisID="Ps.119.80" sID="Ps.119.80" n="פ"/>יְהִי־לִבִּ֣י תָמִ֣ים בְּחֻקֶּ֑יךָ</l>
                                <l level="2">לְ֝מַ֗עַן לֹ֣א אֵבֽוֹשׁ׃<verse eID="Ps.119.80"/></l>
                            </lg>
                            <lg>
                                <l level="1"><verse osisID="Ps.119.81" sID="Ps.119.81" n="פא"/>כָּלְתָ֣ה לִתְשׁוּעָתְךָ֣ נַפְשִׁ֑י</l>
                                <l level="2">לִדְבָרְךָ֥ יִחָֽלְתִּי׃<verse eID="Ps.119.81"/></l>
                                <l level="1"><verse osisID="Ps.119.82" sID="Ps.119.82" n="פב"/>כָּל֣וּ עֵ֭ינַי לְאִמְרָתֶ֑ךָ</l>
                                <l level="2">לֵ֝אמֹ֗ר מָתַ֥י תְּֽנַחֲמֵֽנִי׃<verse eID="Ps.119.82"/></l>
                                <l level="1"><verse osisID="Ps.119.83" sID="Ps.119.83" n="פג"/>כִּֽי־הָ֭יִיתִי כְּנֹ֣אד בְּקִיט֑וֹר</l>
                                <l level="2">חֻ֝קֶּ֗יךָ לֹ֣א שָׁכָֽחְתִּי׃<verse eID="Ps.119.83"/></l>
                                <l level="1"><verse osisID="Ps.119.84" sID="Ps.119.84" n="פד"/>כַּמָּ֥ה יְמֵֽי־עַבְדֶּ֑ךָ</l>
                                <l level="2">מָתַ֬י תַּעֲשֶׂ֖ה בְרֹדְפַ֣י מִשְׁפָּֽט׃<verse eID="Ps.119.84"/></l>
                                <l level="1"><verse osisID="Ps.119.85" sID="Ps.119.85" n="פה"/>כָּרוּ־לִ֣י זֵדִ֣ים שִׁיח֑וֹת</l>
                                <l level="2">אֲ֝שֶׁ֗ר לֹ֣א כְתוֹרָתֶֽךָ׃<verse eID="Ps.119.85"/></l>
                                <l level="1"><verse osisID="Ps.119.86" sID="Ps.119.86" n="פו"/>כׇּל־מִצְוֺתֶ֥יךָ אֱמוּנָ֑ה</l>
                                <l level="2">שֶׁ֖קֶר רְדָפ֣וּנִי עׇזְרֵֽנִי׃<verse eID="Ps.119.86"/></l>
                                <l level="1"><verse osisID="Ps.119.87" sID="Ps.119.87" n="פז"/>כִּ֭מְעַט כִּלּ֣וּנִי בָאָ֑רֶץ</l>
                                <l level="2">וַ֝אֲנִ֗י לֹא־עָזַ֥בְתִּי פִקֻּדֶֽיךָ׃<verse eID="Ps.119.87"/></l>
                                <l level="1"><verse osisID="Ps.119.88" sID="Ps.119.88" n="פח"/>כְּחַסְדְּךָ֥ חַיֵּ֑נִי</l>
                                <l level="2">וְ֝אֶשְׁמְרָ֗ה עֵד֥וּת פִּֽיךָ׃<verse eID="Ps.119.88"/></l>
                            </lg>
                            <lg>
                                <l level="1"><verse osisID="Ps.119.89" sID="Ps.119.89" n="פט"/>לְעוֹלָ֥ם יְהֹוָ֑ה</l>
                                <l level="2">דְּ֝בָרְךָ֗ נִצָּ֥ב בַּשָּׁמָֽיִם׃<verse eID="Ps.119.89"/></l>
                                <l level="1"><verse osisID="Ps.119.90" sID="Ps.119.90" n="צ"/>לְדֹ֣ר וָ֭דֹר אֱמוּנָתֶ֑ךָ</l>
                                <l level="2">כּוֹנַ֥נְתָּֽ אֶ֝֗רֶץ וַֽתַּעֲמֹֽד׃<verse eID="Ps.119.90"/></l>
                                <l level="1"><verse osisID="Ps.119.91" sID="Ps.119.91" n="צא"/>לְֽ֭מִשְׁפָּטֶיךָ עָמְד֣וּ הַיּ֑וֹם</l>
                                <l level="2">כִּ֖י הַכֹּ֣ל עֲבָדֶֽיךָ׃<verse eID="Ps.119.91"/></l>
                                <l level="1"><verse osisID="Ps.119.92" sID="Ps.119.92" n="צב"/>לוּלֵ֣י ת֭וֹרָתְךָ שַׁעֲשֻׁעָ֑י</l>
                                <l level="2">אָ֝֗ז אָבַ֥דְתִּי בְעׇנְיִֽי׃<verse eID="Ps.119.92"/></l>
                                <l level="1"><verse osisID="Ps.119.93" sID="Ps.119.93" n="צג"/>לְ֭עוֹלָם לֹא־אֶשְׁכַּ֣ח פִּקּוּדֶ֑יךָ</l>
                                <l level="2">כִּ֥י בָ֝֗ם חִיִּיתָֽנִי׃<verse eID="Ps.119.93"/></l>
                                <l level="1"><verse osisID="Ps.119.94" sID="Ps.119.94" n="צד"/>לְֽךָ־אֲ֭נִי הוֹשִׁיעֵ֑נִי</l>
                                <l level="2">כִּ֖י פִקּוּדֶ֣יךָ דָרָֽשְׁתִּי׃<verse eID="Ps.119.94"/></l>
                                <l level="1"><verse osisID="Ps.119.95" sID="Ps.119.95" n="צה"/>לִ֤י קִוּ֣וּ רְשָׁעִ֣ים לְאַבְּדֵ֑נִי</l>
                                <l level="2">עֵ֝דֹתֶ֗יךָ אֶתְבּוֹנָֽן׃<verse eID="Ps.119.95"/></l>
                                <l level="1"><verse osisID="Ps.119.96" sID="Ps.119.96" n="צו"/>לְֽכׇל־תִּ֭כְלָה רָאִ֣יתִי קֵ֑ץ</l>
                                <l level="2">רְחָבָ֖ה מִצְוָתְךָ֣ מְאֹֽד׃<verse eID="Ps.119.96"/></l>
                            </lg>
                            <lg>
                                <l level="1"><verse osisID="Ps.119.97" sID="Ps.119.97" n="צז"/>מָה־אָהַ֥בְתִּי תוֹרָתֶ֑ךָ</l>
                                <l level="2">כׇּל־הַ֝יּ֗וֹם הִ֣יא שִׂיחָתִֽי׃<verse eID="Ps.119.97"/></l>
                                <l level="1"><verse osisID="Ps.119.98" sID="Ps.119.98" n="צח"/>מֵֽ֭אֹיְבַי תְּחַכְּמֵ֣נִי מִצְוֺתֶ֑ךָ</l>
                                <l level="2">כִּ֖י לְעוֹלָ֣ם הִיא־לִֽי׃<verse eID="Ps.119.98"/></l>
                                <l level="1"><verse osisID="Ps.119.99" sID="Ps.119.99" n="צט"/>מִכׇּל־מְלַמְּדַ֥י הִשְׂכַּ֑לְתִּי</l>
                                <l level="2">כִּ֥י עֵ֝דְוֺתֶ֗יךָ שִׂ֣יחָה לִֽי׃<verse eID="Ps.119.99"/></l>
                                <l level="1"><verse osisID="Ps.119.100" sID="Ps.119.100" n="ק"/>מִזְּקֵנִ֥ים אֶתְבּוֹנָ֑ן</l>
                                <l level="2">כִּ֖י פִקּוּדֶ֣יךָ נָצָֽרְתִּי׃<verse eID="Ps.119.100"/></l>
                                <l level="1"><verse osisID="Ps.119.101" sID="Ps.119.101" n="קא"/>מִכׇּל־אֹ֣רַח רָ֭ע כָּלִ֣אתִי רַגְלָ֑י</l>
                                <l level="2">לְ֝מַ֗עַן אֶשְׁמֹ֥ר דְּבָרֶֽךָ׃<verse eID="Ps.119.101"/></l>
                                <l level="1"><verse osisID="Ps.119.102" sID="Ps.119.102" n="קב"/>מִמִּשְׁפָּטֶ֥יךָ לֹא־סָ֑רְתִּי</l>
                                <l level="2">כִּי־אַ֝תָּ֗ה הוֹרֵתָֽנִי׃<verse eID="Ps.119.102"/></l>
                                <l level="1"><verse osisID="Ps.119.103" sID="Ps.119.103" n="קג"/>מַה־נִּמְלְצ֣וּ לְ֭חִכִּי אִמְרָתֶ֗ךָ</l>
                                <l level="2">מִדְּבַ֥שׁ לְפִֽי׃<verse eID="Ps.119.103"/></l>
                                <l level="1"><verse osisID="Ps.119.104" sID="Ps.119.104" n="קד"/>מִפִּקּוּדֶ֥יךָ אֶתְבּוֹנָ֑ן</l>
                                <l level="2">עַל־כֵּ֝֗ן שָׂנֵ֤אתִי ׀ כׇּל־אֹ֬רַח שָֽׁקֶר׃<verse eID="Ps.119.104"/></l>
                            </lg>
                            <lg>
                                <l level="1"><verse osisID="Ps.119.105" sID="Ps.119.105" n="קה"/>נֵר־לְרַגְלִ֥י דְבָרֶ֑ךָ</l>
                                <l level="2">וְ֝א֗וֹר לִנְתִיבָתִֽי׃<verse eID="Ps.119.105"/></l>
                                <l level="1"><verse osisID="Ps.119.106" sID="Ps.119.106" n="קו"/>נִשְׁבַּ֥עְתִּי וָאֲקַיֵּ֑מָה</l>
                                <l level="2">לִ֝שְׁמֹ֗ר מִשְׁפְּטֵ֥י צִדְקֶֽךָ׃<verse eID="Ps.119.106"/></l>
                                <l level="1"><verse osisID="Ps.119.107" sID="Ps.119.107" n="קז"/>נַעֲנֵ֥יתִי עַד־מְאֹ֑ד</l>
                                <l level="2">יְ֝הֹוָ֗ה חַיֵּ֥נִי כִדְבָרֶֽךָ׃<verse eID="Ps.119.107"/></l>
                                <l level="1"><verse osisID="Ps.119.108" sID="Ps.119.108" n="קח"/>נִדְב֣וֹת פִּ֭י רְצֵה־נָ֣א יְהֹוָ֑ה</l>
                                <l level="2">וּֽמִשְׁפָּטֶ֥יךָ לַמְּדֵֽנִי׃<verse eID="Ps.119.108"/></l>
                                <l level="1"><verse osisID="Ps.119.109" sID="Ps.119.109" n="קט"/>נַפְשִׁ֣י בְכַפִּ֣י תָמִ֑יד</l>
                                <l level="2">וְ֝ת֥וֹרָתְךָ֗ לֹ֣א שָׁכָֽחְתִּי׃<verse eID="Ps.119.109"/></l>
                                <l level="1"><verse osisID="Ps.119.110" sID="Ps.119.110" n="קי"/>נָתְנ֬וּ רְשָׁעִ֣ים פַּ֣ח לִ֑י</l>
                                <l level="2">וּ֝מִפִּקּוּדֶ֗יךָ לֹ֣א תָעִֽיתִי׃<verse eID="Ps.119.110"/></l>
                                <l level="1"><verse osisID="Ps.119.111" sID="Ps.119.111" n="קיא"/>נָחַ֣לְתִּי עֵדְוֺתֶ֣יךָ לְעוֹלָ֑ם</l>
                                <l level="2">כִּֽי־שְׂשׂ֖וֹן לִבִּ֣י הֵֽמָּה׃<verse eID="Ps.119.111"/></l>
                                <l level="1"><verse osisID="Ps.119.112" sID="Ps.119.112" n="קיב"/>נָטִ֣יתִי לִ֭בִּי לַעֲשׂ֥וֹת חֻקֶּ֗יךָ</l>
                                <l level="2">לְעוֹלָ֥ם עֵֽקֶב׃<verse eID="Ps.119.112"/></l>
                            </lg>
                            <lg>
                                <l level="1"><verse osisID="Ps.119.113" sID="Ps.119.113" n="קיג"/>סֵעֲפִ֥ים שָׂנֵ֑אתִי</l>
                                <l level="2">וְֽתוֹרָתְךָ֥ אָהָֽבְתִּי׃<verse eID="Ps.119.113"/></l>
                                <l level="1"><verse osisID="Ps.119.114" sID="Ps.119.114" n="קיד"/>סִתְרִ֣י וּמָגִנִּ֣י אָ֑תָּה</l>
                                <l level="2">לִדְבָרְךָ֥ יִחָֽלְתִּי׃<verse eID="Ps.119.114"/></l>
                                <l level="1"><verse osisID="Ps.119.115" sID="Ps.119.115" n="קטו"/>סוּרוּ־מִמֶּ֥נִּי מְרֵעִ֑ים</l>
                                <l level="2">וְ֝אֶצְּרָ֗ה מִצְוֺ֥ת אֱלֹהָֽי׃<verse eID="Ps.119.115"/></l>
                                <l level="1"><verse osisID="Ps.119.116" sID="Ps.119.116" n="קטז"/>סָמְכֵ֣נִי כְאִמְרָתְךָ֣ וְאֶחְיֶ֑ה</l>
                                <l level="2">וְאַל־תְּ֝בִישֵׁ֗נִי מִשִּׂבְרִֽי׃<verse eID="Ps.119.116"/></l>
                                <l level="1"><verse osisID="Ps.119.117" sID="Ps.119.117" n="קיז"/>סְעָדֵ֥נִי וְאִוָּשֵׁ֑עָה</l>
                                <l level="2">וְאֶשְׁעָ֖ה בְחֻקֶּ֣יךָ תָמִֽיד׃<verse eID="Ps.119.117"/></l>
                                <l level="1"><verse osisID="Ps.119.118" sID="Ps.119.118" n="קיח"/>סָ֭לִיתָ כׇּל־שׁוֹגִ֣ים מֵחֻקֶּ֑יךָ</l>
                                <l level="2">כִּי־שֶׁ֝֗קֶר תַּרְמִיתָֽם׃<verse eID="Ps.119.118"/></l>
                                <l level="1"><verse osisID="Ps.119.119" sID="Ps.119.119" n="קיט"/>סִגִ֗ים הִשְׁבַּ֥תָּ כׇל־רִשְׁעֵי־אָ֑רֶץ</l>
                                <l level="2">לָ֝כֵ֗ן אָהַ֥בְתִּי עֵדֹתֶֽיךָ׃<verse eID="Ps.119.119"/></l>
                                <l level="1"><verse osisID="Ps.119.120" sID="Ps.119.120" n="קכ"/>סָמַ֣ר מִפַּחְדְּךָ֣ בְשָׂרִ֑י</l>
                                <l level="2">וּֽמִמִּשְׁפָּטֶ֥יךָ יָרֵֽאתִי׃<verse eID="Ps.119.120"/></l>
                            </lg>
                            <lg>
                                <l level="1"><verse osisID="Ps.119.121" sID="Ps.119.121" n="קכא"/>עָ֭שִׂיתִי מִשְׁפָּ֣ט וָצֶ֑דֶק</l>
                                <l level="2">בַּל־תַּ֝נִּיחֵ֗נִי לְעֹשְׁקָֽי׃<verse eID="Ps.119.121"/></l>
                                <l level="1"><verse osisID="Ps.119.122" sID="Ps.119.122" n="קכב"/>עֲרֹ֣ב עַבְדְּךָ֣ לְט֑וֹב</l>
                                <l level="2">אַֽל־יַעַשְׁקֻ֥נִי זֵדִֽים׃<verse eID="Ps.119.122"/></l>
                                <l level="1"><verse osisID="Ps.119.123" sID="Ps.119.123" n="קכג"/>עֵ֭ינַי כָּל֣וּ לִישׁוּעָתֶ֑ךָ</l>
                                <l level="2">וּלְאִמְרַ֥ת צִדְקֶֽךָ׃<verse eID="Ps.119.123"/></l>
                                <l level="1"><verse osisID="Ps.119.124" sID="Ps.119.124" n="קכד"/>עֲשֵׂ֖ה עִם־עַבְדְּךָ֥ כְחַסְדֶּ֗ךָ</l>
                                <l level="2">וְחֻקֶּ֥יךָ לַמְּדֵֽנִי׃<verse eID="Ps.119.124"/></l>
                                <l level="1"><verse osisID="Ps.119.125" sID="Ps.119.125" n="קכה"/>עַבְדְּךָ־אָ֥נִי הֲבִינֵ֑נִי</l>
                                <l level="2">וְ֝אֵדְעָ֗ה עֵֽדֹתֶֽיךָ׃<verse eID="Ps.119.125"/></l>
                                <l level="1"><verse osisID="Ps.119.126" sID="Ps.119.126" n="קכו"/>עֵ֭ת לַעֲשׂ֣וֹת לַיהֹוָ֑ה</l>
                                <l level="2">הֵ֝פֵ֗רוּ תּוֹרָתֶֽךָ׃<verse eID="Ps.119.126"/></l>
                                <l level="1"><verse osisID="Ps.119.127" sID="Ps.119.127" n="קכז"/>עַל־כֵּ֭ן אָהַ֣בְתִּי מִצְוֺתֶ֑יךָ</l>
                                <l level="2">מִזָּהָ֥ב וּמִפָּֽז׃<verse eID="Ps.119.127"/></l>
                                <l level="1"><verse osisID="Ps.119.128" sID="Ps.119.128" n="קכח"/>עַל־כֵּ֤ן ׀ כׇּל־פִּקּ֣וּדֵי כֹ֣ל יִשָּׁ֑רְתִּי</l>
                                <l level="2">כׇּל־אֹ֖רַח שֶׁ֣קֶר שָׂנֵֽאתִי׃<verse eID="Ps.119.128"/></l>
                            </lg>
                            <lg>
                                <l level="1"><verse osisID="Ps.119.129" sID="Ps.119.129" n="קכט"/>פְּלָא֥וֹת עֵדְוֺתֶ֑יךָ</l>
                                <l level="2">עַל־כֵּ֝֗ן נְצָרָ֥תַם נַפְשִֽׁי׃<verse eID="Ps.119.129"/></l>
                                <l level="1"><verse osisID="Ps.119.130" sID="Ps.119.130" n="קל"/>פֵּ֖תַח דְּבָרֶ֥יךָ יָאִ֗יר</l>
                                <l level="2">מֵבִ֥ין פְּתָיִֽים׃<verse eID="Ps.119.130"/></l>
                                <l level="1"><verse osisID="Ps.119.131" sID="Ps.119.131" n="קלא"/>פִּֽי־פָ֭עַרְתִּי וָאֶשְׁאָ֑פָה</l>
                                <l level="2">כִּ֖י לְמִצְוֺתֶ֣יךָ יָאָֽבְתִּי׃<verse eID="Ps.119.131"/></l>
                                <l level="1"><verse osisID="Ps.119.132" sID="Ps.119.132" n="קלב"/>פְּנֵה־אֵלַ֥י וְחׇנֵּ֑נִי</l>
                                <l level="2">כְּ֝מִשְׁפָּ֗ט לְאֹהֲבֵ֥י שְׁמֶֽךָ׃<verse eID="Ps.119.132"/></l>
                                <l level="1"><verse osisID="Ps.119.133" sID="Ps.119.133" n="קלג"/>פְּ֭עָמַי הָכֵ֣ן בְּאִמְרָתֶ֑ךָ</l>
                                <l level="2">וְֽאַל־תַּשְׁלֶט־בִּ֥י כׇל־אָֽוֶן׃<verse eID="Ps.119.133"/></l>
                                <l level="1"><verse osisID="Ps.119.134" sID="Ps.119.134" n="קלד"/>פְּ֭דֵנִי מֵעֹ֣שֶׁק אָדָ֑ם</l>
                                <l level="2">וְ֝אֶשְׁמְרָ֗ה פִּקּוּדֶֽיךָ׃<verse eID="Ps.119.134"/></l>
                                <l level="1"><verse osisID="Ps.119.135" sID="Ps.119.135" n="קלה"/>פָּ֭נֶיךָ הָאֵ֣ר בְּעַבְדֶּ֑ךָ</l>
                                <l level="2">וְ֝לַמְּדֵ֗נִי אֶת־חֻקֶּֽיךָ׃<verse eID="Ps.119.135"/></l>
                                <l level="1"><verse osisID="Ps.119.136" sID="Ps.119.136" n="קלו"/>פַּלְגֵי־מַ֭יִם יָרְד֣וּ עֵינָ֑י</l>
                                <l level="2">עַ֝֗ל לֹא־שָׁמְר֥וּ תֽוֹרָתֶֽךָ׃<verse eID="Ps.119.136"/></l>
                            </lg>
                            <lg>
                                <l level="1"><verse osisID="Ps.119.137" sID="Ps.119.137" n="קלז"/>צַדִּ֣יק אַתָּ֣ה יְהֹוָ֑ה</l>
                                <l level="2">וְ֝יָשָׁ֗ר מִשְׁפָּטֶֽיךָ׃<verse eID="Ps.119.137"/></l>
                                <l level="1"><verse osisID="Ps.119.138" sID="Ps.119.138" n="קלח"/>צִ֭וִּיתָ צֶ֣דֶק עֵדֹתֶ֑יךָ</l>
                                <l level="2">וֶאֱמוּנָ֥ה מְאֹֽד׃<verse eID="Ps.119.138"/></l>
                                <l level="1"><verse osisID="Ps.119.139" sID="Ps.119.139" n="קלט"/>צִמְּתַ֥תְנִי קִנְאָתִ֑י</l>
                                <l level="2">כִּֽי־שָׁכְח֖וּ דְבָרֶ֣יךָ צָרָֽי׃<verse eID="Ps.119.139"/></l>
                                <l level="1"><verse osisID="Ps.119.140" sID="Ps.119.140" n="קמ"/>צְרוּפָ֖ה אִמְרָתְךָ֥ מְאֹ֗ד</l>
                                <l level="2">וְֽעַבְדְּךָ֥ אֲהֵבָֽהּ׃<verse eID="Ps.119.140"/></l>
                                <l level="1"><verse osisID="Ps.119.141" sID="Ps.119.141" n="קמא"/>צָעִ֣יר אָנֹכִ֣י וְנִבְזֶ֑ה</l>
                                <l level="2">פִּ֝קֻּדֶ֗יךָ לֹ֣א שָׁכָֽחְתִּי׃<verse eID="Ps.119.141"/></l>
                                <l level="1"><verse osisID="Ps.119.142" sID="Ps.119.142" n="קמב"/>צִדְקָתְךָ֣ צֶ֣דֶק לְעוֹלָ֑ם</l>
                                <l level="2">וְֽתוֹרָתְךָ֥ אֱמֶֽת׃<verse eID="Ps.119.142"/></l>
                                <l level="1"><verse osisID="Ps.119.143" sID="Ps.119.143" n="קמג"/>צַר־וּמָצ֥וֹק מְצָא֑וּנִי</l>
                                <l level="2">מִ֝צְוֺתֶ֗יךָ שַׁעֲשֻׁעָֽי׃<verse eID="Ps.119.143"/></l>
                                <l level="1"><verse osisID="Ps.119.144" sID="Ps.119.144" n="קמד"/>צֶ֖דֶק עֵדְוֺתֶ֥יךָ לְעוֹלָ֗ם</l>
                                <l level="2">הֲבִינֵ֥נִי וְאֶחְיֶֽה׃<verse eID="Ps.119.144"/></l>
                            </lg>
                            <lg>
                                <l level="1"><verse osisID="Ps.119.145" sID="Ps.119.145" n="קמה"/>קָרָ֣אתִי בְכׇל־לֵ֭ב עֲנֵ֥נִי יְהֹוָ֗ה</l>
                                <l level="2">חֻקֶּ֥יךָ אֶצֹּֽרָה׃<verse eID="Ps.119.145"/></l>
                                <l level="1"><verse osisID="Ps.119.146" sID="Ps.119.146" n="קמו"/>קְרָאתִ֥יךָ הוֹשִׁיעֵ֑נִי</l>
                                <l level="2">וְ֝אֶשְׁמְרָ֗ה עֵדֹתֶֽיךָ׃<verse eID="Ps.119.146"/></l>
                                <l level="1"><verse osisID="Ps.119.147" sID="Ps.119.147" n="קמז"/>קִדַּ֣מְתִּי בַ֭נֶּשֶׁף וָאֲשַׁוֵּ֑עָה</l>
                                <l level="2"><seg type="x-ketiv">לדבריך</seg> לִדְבָרְךָ֥ יִחָֽלְתִּי׃<verse eID="Ps.119.147"/></l>
                                <l level="1"><verse osisID="Ps.119.148" sID="Ps.119.148" n="קמח"/>קִדְּמ֣וּ עֵ֭ינַי אַשְׁמֻר֑וֹת</l>
                                <l level="2">לָ֝שִׂ֗יחַ בְּאִמְרָתֶֽךָ׃<verse eID="Ps.119.148"/></l>
                                <l level="1"><verse osisID="Ps.119.149" sID="Ps.119.149" n="קמט"/>ק֭וֹלִי שִׁמְעָ֣ה כְחַסְדֶּ֑ךָ</l>
                                <l level="2">יְ֝הֹוָ֗ה כְּֽמִשְׁפָּטֶ֥ךָ חַיֵּֽנִי׃<verse eID="Ps.119.149"/></l>
                                <l level="1"><verse osisID="Ps.119.150" sID="Ps.119.150" n="קנ"/>קָ֭רְבוּ רֹדְפֵ֣י זִמָּ֑ה</l>
                                <l level="2">מִתּוֹרָתְךָ֥ רָחָֽקוּ׃<verse eID="Ps.119.150"/></l>
                                <l level="1"><verse osisID="Ps.119.151" sID="Ps.119.151" n="קנא"/>קָר֣וֹב אַתָּ֣ה יְהֹוָ֑ה</l>
                                <l level="2">וְֽכׇל־מִצְוֺתֶ֥יךָ אֱמֶֽת׃<verse eID="Ps.119.151"/></l>
                                <l level="1"><verse osisID="Ps.119.152" sID="Ps.119.152" n="קנב"/>קֶ֣דֶם יָ֭דַעְתִּי מֵעֵדֹתֶ֑יךָ</l>
                                <l level="2">כִּ֖י לְעוֹלָ֣ם יְסַדְתָּֽם׃<verse eID="Ps.119.152"/></l>
                            </lg>
                            <lg>
                                <l level="1"><verse osisID="Ps.119.153" sID="Ps.119.153" n="קנג"/>רְאֵה־עׇנְיִ֥י וְחַלְּצֵ֑נִי</l>
                                <l level="2">כִּי־ת֥֝וֹרָתְךָ֗ לֹ֣א שָׁכָֽחְתִּי׃<verse eID="Ps.119.153"/></l>
                                <l level="1"><verse osisID="Ps.119.154" sID="Ps.119.154" n="קנד"/>רִיבָ֣ה רִ֭יבִי וּגְאָלֵ֑נִי</l>
                                <l level="2">לְאִמְרָתְךָ֥ חַיֵּֽנִי׃<verse eID="Ps.119.154"/></l>
                                <l level="1"><verse osisID="Ps.119.155" sID="Ps.119.155" n="קנה"/>רָח֣וֹק מֵרְשָׁעִ֣ים יְשׁוּעָ֑ה</l>
                                <l level="2">כִּי־חֻ֝קֶּ֗יךָ לֹ֣א דָרָֽשׁוּ׃<verse eID="Ps.119.155"/></l>
                                <l level="1"><verse osisID="Ps.119.156" sID="Ps.119.156" n="קנו"/>רַחֲמֶ֖יךָ רַבִּ֥ים <seg type="x-paseq">׀</seg> יְהֹוָ֑ה</l>
                                <l level="2">כְּֽמִשְׁפָּטֶ֥יךָ חַיֵּֽנִי׃<verse eID="Ps.119.156"/></l>
                                <l level="1"><verse osisID="Ps.119.157" sID="Ps.119.157" n="קנז"/>רַ֭בִּים רֹדְפַ֣י וְצָרָ֑י</l>
                                <l level="2">מֵ֝עֵדְוֺתֶ֗יךָ לֹ֣א נָטִֽיתִי׃<verse eID="Ps.119.157"/></l>
                                <l level="1"><verse osisID="Ps.119.158" sID="Ps.119.158" n="קנח"/>רָאִ֣יתִי בֹ֭גְדִים וָאֶתְקוֹטָ֑טָה</l>
                                <l level="2">אֲשֶׁ֥ר אִ֝מְרָתְךָ֗ לֹ֣א שָׁמָֽרוּ׃<verse eID="Ps.119.158"/></l>
                                <l level="1"><verse osisID="Ps.119.159" sID="Ps.119.159" n="קנט"/>רְ֭אֵה כִּי־פִקּוּדֶ֣יךָ אָהָ֑בְתִּי</l>
                                <l level="2">יְ֝הֹוָ֗ה כְּֽחַסְדְּךָ֥ חַיֵּֽנִי׃<verse eID="Ps.119.159"/></l>
                                <l level="1"><verse osisID="Ps.119.160" sID="Ps.119.160" n="קס"/>רֹאשׁ־דְּבָרְךָ֥ אֱמֶ֑ת</l>
                                <l level="2">וּ֝לְעוֹלָ֗ם כׇּל־מִשְׁפַּ֥ט צִדְקֶֽךָ׃<verse eID="Ps.119.160"/></l>
                            </lg>
                            <lg>
                                <l level="1"><verse osisID="Ps.119.161" sID="Ps.119.161" n="קסא"/>שָׂ֭רִים רְדָפ֣וּנִי חִנָּ֑ם</l>
                                <l level="2"><seg type="x-ketiv">ומדבריך</seg> וּ֝מִדְּבָרְךָ֗ פָּחַ֥ד לִבִּֽי׃<verse eID="Ps.119.161"/></l>
                                <l level="1"><verse osisID="Ps.119.162" sID="Ps.119.162" n="קסב"/>שָׂ֣שׂ אָ֭נֹכִי עַל־אִמְרָתֶ֑ךָ</l>
                                <l level="2">כְּ֝מוֹצֵ֗א שָׁלָ֥ל רָֽב׃<verse eID="Ps.119.162"/></l>
                                <l level="1"><verse osisID="Ps.119.163" sID="Ps.119.163" n="קסג"/>שֶׁ֣קֶר שָׂ֭נֵאתִי וַאֲתַעֵ֑בָה</l>
                                <l level="2">תּוֹרָתְךָ֥ אָהָֽבְתִּי׃<verse eID="Ps.119.163"/></l>
                                <l level="1"><verse osisID="Ps.119.164" sID="Ps.119.164" n="קסד"/>שֶׁ֣בַע בַּ֭יּוֹם הִלַּלְתִּ֑יךָ</l>
                                <l level="2">עַ֝֗ל מִשְׁפְּטֵ֥י צִדְקֶֽךָ׃<verse eID="Ps.119.164"/></l>
                                <l level="1"><verse osisID="Ps.119.165" sID="Ps.119.165" n="קסה"/>שָׁל֣וֹם רָ֭ב לְאֹהֲבֵ֣י תוֹרָתֶ֑ךָ</l>
                                <l level="2">וְאֵֽין־לָ֥מוֹ מִכְשֽׁוֹל׃<verse eID="Ps.119.165"/></l>
                                <l level="1"><verse osisID="Ps.119.166" sID="Ps.119.166" n="קסו"/>שִׂבַּ֣רְתִּי לִישׁוּעָתְךָ֣ יְהֹוָ֑ה</l>
                                <l level="2">וּֽמִצְוֺתֶ֥יךָ עָשִֽׂיתִי׃<verse eID="Ps.119.166"/></l>
                                <l level="1"><verse osisID="Ps.119.167" sID="Ps.119.167" n="קסז"/>שָֽׁמְרָ֣ה נַ֭פְשִׁי עֵדֹתֶ֑יךָ</l>
                                <l level="2">וָאֹהֲבֵ֥ם מְאֹֽד׃<verse eID="Ps.119.167"/></l>
                                <l level="1"><verse osisID="Ps.119.168" sID="Ps.119.168" n="קסח"/>שָׁמַ֣רְתִּי פִ֭קּוּדֶיךָ וְעֵדֹתֶ֑יךָ</l>
                                <l level="2">כִּ֖י כׇל־דְּרָכַ֣י נֶגְדֶּֽךָ׃<verse eID="Ps.119.168"/></l>
                            </lg>
                            <lg>
                                <l level="1"><verse osisID="Ps.119.169" sID="Ps.119.169" n="קסט"/>תִּקְרַ֤ב רִנָּתִ֣י לְפָנֶ֣יךָ יְהֹוָ֑ה</l>
                                <l level="2">כִּדְבָרְךָ֥ הֲבִינֵֽנִי׃<verse eID="Ps.119.169"/></l>
                                <l level="1"><verse osisID="Ps.119.170" sID="Ps.119.170" n="קע"/>תָּב֣וֹא תְּחִנָּתִ֣י לְפָנֶ֑יךָ</l>
                                <l level="2">כְּ֝אִמְרָתְךָ֗ הַצִּילֵֽנִי׃<verse eID="Ps.119.170"/></l>
                                <l level="1"><verse osisID="Ps.119.171" sID="Ps.119.171" n="קעא"/>תַּבַּ֣עְנָה שְׂפָתַ֣י תְּהִלָּ֑ה</l>
                                <l level="2">כִּ֖י תְלַמְּדֵ֣נִי חֻקֶּֽיךָ׃<verse eID="Ps.119.171"/></l>
                                <l level="1"><verse osisID="Ps.119.172" sID="Ps.119.172" n="קעב"/>תַּ֣עַן לְ֭שׁוֹנִי אִמְרָתֶ֑ךָ</l>
                                <l level="2">כִּ֖י כׇל־מִצְוֺתֶ֣יךָ צֶּֽדֶק׃<verse eID="Ps.119.172"/></l>
                                <l level="1"><verse osisID="Ps.119.173" sID="Ps.119.173" n="קעג"/>תְּהִי־יָדְךָ֥ לְעׇזְרֵ֑נִי</l>
                                <l level="2">כִּ֖י פִקּוּדֶ֣יךָ בָחָֽרְתִּי׃<verse eID="Ps.119.173"/></l>
                                <l level="1"><verse osisID="Ps.119.174" sID="Ps.119.174" n="קעד"/>תָּאַ֣בְתִּי לִישׁוּעָתְךָ֣ יְהֹוָ֑ה</l>
                                <l level="2">וְ֝ת֥וֹרָתְךָ֗ שַׁעֲשֻׁעָֽי׃<verse eID="Ps.119.174"/></l>
                                <l level="1"><verse osisID="Ps.119.175" sID="Ps.119.175" n="קעה"/>תְּֽחִי־נַ֭פְשִׁי וּֽתְהַלְלֶ֑ךָּ</l>
                                <l level="2">וּֽמִשְׁפָּטֶ֥ךָ יַעְזְרֻֽנִי׃<verse eID="Ps.119.175"/></l>
                                <l level="1"><verse osisID="Ps.119.176" sID="Ps.119.176" n="קעו"/>תָּעִ֗יתִי כְּשֶׂ֣ה אֹ֭בֵד בַּקֵּ֣שׁ עַבְדֶּ֑ךָ</l>
                                <l level="2">כִּ֥י מִ֝צְוֺתֶ֗יךָ לֹ֣א שָׁכָֽחְתִּי׃<verse eID="Ps.119.176"/></l>
                            </lg>
                        </p>
                        <chapter eID="Ps.119"/>
                        <chapter osisID="Ps.120" sID="Ps.120" n="קכ"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.120.1" sID="Ps.120.1" n="א"/>שִׁ֗יר הַֽמַּ֫עֲל֥וֹת</l>
                                <l level="1">אֶל־יְ֭הֹוָה בַּצָּרָ֣תָה לִּ֑י</l>
                                <l level="2">קָ֝רָ֗אתִי וַֽיַּעֲנֵֽנִי׃<verse eID="Ps.120.1"/></l>
                                <l level="1"><verse osisID="Ps.120.2" sID="Ps.120.2" n="ב"/>יְֽהֹוָ֗ה הַצִּ֣ילָה נַ֭פְשִׁי מִשְּׂפַת־שֶׁ֑קֶר</l>
                                <l level="2">מִלָּשׁ֥וֹן רְמִיָּֽה׃<verse eID="Ps.120.2"/></l>
                                <l level="1"><verse osisID="Ps.120.3" sID="Ps.120.3" n="ג"/>מַה־יִּתֵּ֣ן לְ֭ךָ וּמַה־יֹּסִ֥יף לָ֗ךְ</l>
                                <l level="2">לָשׁ֥וֹן רְמִיָּֽה׃<verse eID="Ps.120.3"/></l>
                                <l level="1"><verse osisID="Ps.120.4" sID="Ps.120.4" n="ד"/>חִצֵּ֣י גִבּ֣וֹר שְׁנוּנִ֑ים</l>
                                <l level="2">עִ֝֗ם גַּחֲלֵ֥י רְתָמִֽים׃<verse eID="Ps.120.4"/></l>
                                <l level="1"><verse osisID="Ps.120.5" sID="Ps.120.5" n="ה"/>אֽוֹיָה־לִ֭י כִּי־גַ֣רְתִּי מֶ֑שֶׁךְ</l>
                                <l level="2">שָׁ֝כַ֗נְתִּי עִֽם־אׇהֳלֵ֥י קֵדָֽר׃<verse eID="Ps.120.5"/></l>
                                <l level="1"><verse osisID="Ps.120.6" sID="Ps.120.6" n="ו"/>רַ֭בַּת שָֽׁכְנָה־לָּ֣הּ נַפְשִׁ֑י</l>
                                <l level="2">עִ֝֗ם שׂוֹנֵ֥א שָׁלֽוֹם׃<verse eID="Ps.120.6"/></l>
                                <l level="1"><verse osisID="Ps.120.7" sID="Ps.120.7" n="ז"/>אֲֽנִי־שָׁ֭לוֹם וְכִ֣י אֲדַבֵּ֑ר</l>
                                <l level="2">הֵ֝֗מָּה לַמִּלְחָמָֽה׃<verse eID="Ps.120.7"/></l>
                            </lg>
                        </p>
                        <chapter eID="Ps.120"/>
                        <chapter osisID="Ps.121" sID="Ps.121" n="קכא"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.121.1" sID="Ps.121.1" n="א"/>שִׁ֗יר לַֽמַּ֫עֲל֥וֹת</l>
                                <l level="1">אֶשָּׂ֣א עֵ֭ינַי אֶל־הֶהָרִ֑ים</l>
                                <l level="2">מֵ֝אַ֗יִן יָבֹ֥א עֶזְרִֽי׃<verse eID="Ps.121.1"/></l>
                                <l level="1"><verse osisID="Ps.121.2" sID="Ps.121.2" n="ב"/>עֶ֭זְרִי מֵעִ֣ם יְהֹוָ֑ה</l>
                                <l level="2">עֹ֝שֵׂ֗ה שָׁמַ֥יִם וָאָֽרֶץ׃<verse eID="Ps.121.2"/></l>
                                <l level="1"><verse osisID="Ps.121.3" sID="Ps.121.3" n="ג"/>אַל־יִתֵּ֣ן לַמּ֣וֹט רַגְלֶ֑ךָ</l>
                                <l level="2">אַל־יָ֝נ֗וּם שֹׁמְרֶֽךָ׃<verse eID="Ps.121.3"/></l>
                                <l level="1"><verse osisID="Ps.121.4" sID="Ps.121.4" n="ד"/>הִנֵּ֣ה לֹֽא־יָ֭נוּם וְלֹ֣א יִישָׁ֑ן</l>
                                <l level="2">שׁ֝וֹמֵ֗ר יִשְׂרָאֵֽל׃<verse eID="Ps.121.4"/></l>
                                <l level="1"><verse osisID="Ps.121.5" sID="Ps.121.5" n="ה"/>יְהֹוָ֥ה שֹׁמְרֶ֑ךָ</l>
                                <l level="2">יְהוָ֥ה צִ֝לְּךָ֗ עַל־יַ֥ד יְמִינֶֽךָ׃<verse eID="Ps.121.5"/></l>
                                <l level="1"><verse osisID="Ps.121.6" sID="Ps.121.6" n="ו"/>יוֹמָ֗ם הַשֶּׁ֥מֶשׁ לֹֽא־יַכֶּ֗כָּה</l>
                                <l level="2">וְיָרֵ֥חַ בַּלָּֽיְלָה׃<verse eID="Ps.121.6"/></l>
                                <l level="1"><verse osisID="Ps.121.7" sID="Ps.121.7" n="ז"/>יְֽהֹוָ֗ה יִשְׁמׇרְךָ֥ מִכָּל־רָ֑ע</l>
                                <l level="2">יִ֝שְׁמֹ֗ר אֶת־נַפְשֶֽׁךָ׃<verse eID="Ps.121.7"/></l>
                                <l level="1"><verse osisID="Ps.121.8" sID="Ps.121.8" n="ח"/>יְֽהֹוָ֗ה יִשְׁמׇר־צֵאתְךָ֥ וּבוֹאֶ֑ךָ</l>
                                <l level="2">מֵ֝עַתָּ֗ה וְעַד־עוֹלָֽם׃<verse eID="Ps.121.8"/></l>
                            </lg>
                        </p>
                        <chapter eID="Ps.121"/>
                        <chapter osisID="Ps.122" sID="Ps.122" n="קכב"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.122.1" sID="Ps.122.1" n="א"/>שִׁ֥יר הַֽמַּעֲל֗וֹת לְדָ֫וִ֥ד</l>
                                <l level="1">שָׂ֭מַחְתִּי בְּאֹמְרִ֣ים לִ֑י</l>
                                <l level="2">בֵּ֖ית יְהֹוָ֣ה נֵלֵֽךְ׃<verse eID="Ps.122.1"/></l>
                                <l level="1"><verse osisID="Ps.122.2" sID="Ps.122.2" n="ב"/>עֹ֭מְדוֹת הָי֣וּ רַגְלֵ֑ינוּ</l>
                                <l level="2">בִּ֝שְׁעָרַ֗יִךְ יְרוּשָׁלָֽ‍ִם׃<verse eID="Ps.122.2"/></l>
                                <l level="1"><verse osisID="Ps.122.3" sID="Ps.122.3" n="ג"/>יְרוּשָׁלַ֥‍ִם הַבְּנוּיָ֑ה</l>
                                <l level="2">כְּ֝עִ֗יר שֶׁחֻבְּרָה־לָּ֥הּ יַחְדָּֽו׃<verse eID="Ps.122.3"/></l>
                                <l level="1"><verse osisID="Ps.122.4" sID="Ps.122.4" n="ד"/>שֶׁשָּׁ֨ם עָל֪וּ שְׁבָטִ֡ים שִׁבְטֵי־יָ֭הּ</l>
                                <l level="2">עֵד֣וּת לְיִשְׂרָאֵ֑ל</l>
                                <l level="2">לְ֝הֹד֗וֹת לְשֵׁ֣ם יְהֹוָֽה׃<verse eID="Ps.122.4"/></l>
                                <l level="1"><verse osisID="Ps.122.5" sID="Ps.122.5" n="ה"/>כִּ֤י שָׁ֨מָּה ׀ יָשְׁב֣וּ כִסְא֣וֹת לְמִשְׁפָּ֑ט</l>
                                <l level="2">כִּ֝סְא֗וֹת לְבֵ֣ית דָּוִֽד׃<verse eID="Ps.122.5"/></l>
                                <l level="1"><verse osisID="Ps.122.6" sID="Ps.122.6" n="ו"/>שַׁ֭אֲלוּ שְׁל֣וֹם יְרוּשָׁלָ֑‍ִם</l>
                                <l level="2">יִ֝שְׁלָ֗יוּ אֹהֲבָֽיִךְ׃<verse eID="Ps.122.6"/></l>
                                <l level="1"><verse osisID="Ps.122.7" sID="Ps.122.7" n="ז"/>יְהִי־שָׁל֥וֹם בְּחֵילֵ֑ךְ</l>
                                <l level="2">שַׁ֝לְוָ֗ה בְּאַרְמְנוֹתָֽיִךְ׃<verse eID="Ps.122.7"/></l>
                                <l level="1"><verse osisID="Ps.122.8" sID="Ps.122.8" n="ח"/>לְ֭מַעַן אַחַ֣י וְרֵעָ֑י</l>
                                <l level="2">אֲדַבְּרָה־נָּ֖א שָׁל֣וֹם בָּֽךְ׃<verse eID="Ps.122.8"/></l>
                                <l level="1"><verse osisID="Ps.122.9" sID="Ps.122.9" n="ט"/>לְ֭מַעַן בֵּית־יְהֹוָ֣ה אֱלֹהֵ֑ינוּ</l>
                                <l level="2">אֲבַקְשָׁ֖ה ט֣וֹב לָֽךְ׃<verse eID="Ps.122.9"/></l>
                            </lg>
                        </p>
                        <chapter eID="Ps.122"/>
                        <chapter osisID="Ps.123" sID="Ps.123" n="קכג"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.123.1" sID="Ps.123.1" n="א"/>שִׁ֗יר הַֽמַּ֫עֲל֥וֹת</l>
                                <l level="1">אֵ֭לֶיךָ נָשָׂ֣אתִי אֶת־עֵינַ֑י</l>
                                <l level="2">הַ֝יֹּשְׁבִ֗י בַּשָּׁמָֽיִם׃<verse eID="Ps.123.1"/></l>
                                <l level="1"><verse osisID="Ps.123.2" sID="Ps.123.2" n="ב"/>הִנֵּ֨ה כְעֵינֵ֪י עֲבָדִ֡ים אֶל־יַ֤ד אֲֽדוֹנֵיהֶ֗ם</l>
                                <l level="2">כְּעֵינֵ֣י שִׁפְחָה֮ אֶל־יַ֢ד גְּבִ֫רְתָּ֥הּ</l>
                                <l level="3">כֵּ֣ן עֵ֭ינֵינוּ אֶל־יְהֹוָ֣ה אֱלֹהֵ֑ינוּ</l>
                                <l level="3">עַ֝֗ד שֶׁיְּחׇנֵּֽנוּ׃<verse eID="Ps.123.2"/></l>
                                <l level="1"><verse osisID="Ps.123.3" sID="Ps.123.3" n="ג"/>חׇנֵּ֣נוּ יְהֹוָ֣ה חׇנֵּ֑נוּ</l>
                                <l level="2">כִּי־רַ֝֗ב שָׂבַ֥עְנוּ בֽוּז׃<verse eID="Ps.123.3"/></l>
                                <l level="1"><verse osisID="Ps.123.4" sID="Ps.123.4" n="ד"/>רַבַּת֮ שָֽׂבְעָה־לָּ֢הּ נַ֫פְשֵׁ֥נוּ</l>
                                <l level="2">הַלַּ֥עַג הַשַּֽׁאֲנַנִּ֑ים</l>
                                <l level="2">הַ֝בּ֗וּז <seg type="x-ketiv">לגאיונים</seg> לִגְאֵ֥י יוֹנִֽים׃<verse eID="Ps.123.4"/></l>
                            </lg>
                        </p>
                        <chapter eID="Ps.123"/>
                        <chapter osisID="Ps.124" sID="Ps.124" n="קכד"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.124.1" sID="Ps.124.1" n="א"/>שִׁ֥יר הַֽמַּעֲל֗וֹת לְדָ֫וִ֥ד</l>
                                <l level="1">לוּלֵ֣י יְ֭הֹוָה שֶׁהָ֣יָה לָ֑נוּ</l>
                                <l level="2">יֹאמַר־נָ֝֗א יִשְׂרָאֵֽל׃<verse eID="Ps.124.1"/></l>
                                <l level="1"><verse osisID="Ps.124.2" sID="Ps.124.2" n="ב"/>לוּלֵ֣י יְ֭הֹוָה שֶׁהָ֣יָה לָ֑נוּ</l>
                                <l level="2">בְּק֖וּם עָלֵ֣ינוּ אָדָֽם׃<verse eID="Ps.124.2"/></l>
                                <l level="1"><verse osisID="Ps.124.3" sID="Ps.124.3" n="ג"/>אֲ֭זַי חַיִּ֣ים בְּלָע֑וּנוּ</l>
                                <l level="2">בַּחֲר֖וֹת אַפָּ֣ם בָּֽנוּ׃<verse eID="Ps.124.3"/></l>
                                <l level="1"><verse osisID="Ps.124.4" sID="Ps.124.4" n="ד"/>אֲ֭זַי הַמַּ֣יִם שְׁטָפ֑וּנוּ</l>
                                <l level="2">נַ֝֗חְלָה עָבַ֥ר עַל־נַפְשֵֽׁנוּ׃<verse eID="Ps.124.4"/></l>
                                <l level="1"><verse osisID="Ps.124.5" sID="Ps.124.5" n="ה"/>אֲ֭זַי עָבַ֣ר עַל־נַפְשֵׁ֑נוּ</l>
                                <l level="2">הַ֝מַּ֗יִם הַזֵּידוֹנִֽים׃<verse eID="Ps.124.5"/></l>
                                <l level="1"><verse osisID="Ps.124.6" sID="Ps.124.6" n="ו"/>בָּר֥וּךְ יְהֹוָ֑ה</l>
                                <l level="2">שֶׁלֹּ֥א נְתָנָ֥נוּ טֶ֝֗רֶף לְשִׁנֵּיהֶֽם׃<verse eID="Ps.124.6"/></l>
                                <l level="1"><verse osisID="Ps.124.7" sID="Ps.124.7" n="ז"/>נַפְשֵׁ֗נוּ כְּצִפּ֥וֹר נִמְלְטָה֮ מִפַּ֢ח י֫וֹקְשִׁ֥ים</l>
                                <l level="2">הַפַּ֥ח נִשְׁבָּ֗ר</l>
                                <l level="2">וַאֲנַ֥חְנוּ נִמְלָֽטְנוּ׃<verse eID="Ps.124.7"/></l>
                                <l level="1"><verse osisID="Ps.124.8" sID="Ps.124.8" n="ח"/>עֶ֭זְרֵנוּ בְּשֵׁ֣ם יְהֹוָ֑ה</l>
                                <l level="2">עֹ֝שֵׂ֗ה שָׁמַ֥יִם וָאָֽרֶץ׃<verse eID="Ps.124.8"/></l>
                            </lg>
                        </p>
                        <chapter eID="Ps.124"/>
                        <chapter osisID="Ps.125" sID="Ps.125" n="קכה"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.125.1" sID="Ps.125.1" n="א"/>שִׁ֗יר הַֽמַּ֫עֲל֥וֹת</l>
                                <l level="1">הַבֹּטְחִ֥ים בַּיהֹוָ֑ה</l>
                                <l level="2">כְּֽהַר־צִיּ֥וֹן לֹא־יִ֝מּ֗וֹט לְעוֹלָ֥ם יֵשֵֽׁב׃<verse eID="Ps.125.1"/></l>
                                <l level="1"><verse osisID="Ps.125.2" sID="Ps.125.2" n="ב"/>יְֽרוּשָׁלַ֗‍ִם הָרִים֮ סָבִ֢יב לָ֥֫הּ</l>
                                <l level="2">וַ֭יהֹוָה סָבִ֣יב לְעַמּ֑וֹ</l>
                                <l level="2">מֵ֝עַתָּ֗ה וְעַד־עוֹלָֽם׃<verse eID="Ps.125.2"/></l>
                                <l level="1"><verse osisID="Ps.125.3" sID="Ps.125.3" n="ג"/>כִּ֤י לֹ֪א יָנ֡וּחַ שֵׁ֤בֶט הָרֶ֗שַׁע</l>
                                <l level="2">עַל֮ גּוֹרַ֢ל הַֽצַּדִּ֫יקִ֥ים</l>
                                <l level="3">לְמַ֡עַן לֹא־יִשְׁלְח֖וּ הַצַּדִּיקִ֨ים בְּעַוְלָ֬תָה</l>
                                <l level="3">יְדֵיהֶֽם׃<verse eID="Ps.125.3"/></l>
                                <l level="1"><verse osisID="Ps.125.4" sID="Ps.125.4" n="ד"/>הֵיטִ֣יבָה יְ֭הֹוָה לַטּוֹבִ֑ים</l>
                                <l level="2">וְ֝לִישָׁרִ֗ים בְּלִבּוֹתָֽם׃<verse eID="Ps.125.4"/></l>
                                <l level="1"><verse osisID="Ps.125.5" sID="Ps.125.5" n="ה"/>וְהַמַּטִּ֤ים עֲֽקַלְקַלּוֹתָ֗ם</l>
                                <l level="2">יוֹלִיכֵ֣ם יְ֭הֹוָה אֶת־פֹּעֲלֵ֣י הָאָ֑וֶן</l>
                                <l level="3">שָׁ֝ל֗וֹם עַל־יִשְׂרָאֵֽל׃<verse eID="Ps.125.5"/></l>
                            </lg>
                        </p>
                        <chapter eID="Ps.125"/>
                        <chapter osisID="Ps.126" sID="Ps.126" n="קכו"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.126.1" sID="Ps.126.1" n="א"/>שִׁ֗יר הַֽמַּ֫עֲל֥וֹת</l>
                                <l level="1">בְּשׁ֣וּב יְ֭הֹוָה אֶת־שִׁיבַ֣ת צִיּ֑וֹן</l>
                                <l level="2">הָ֝יִ֗ינוּ כְּחֹלְמִֽים׃<verse eID="Ps.126.1"/></l>
                                <l level="1"><verse osisID="Ps.126.2" sID="Ps.126.2" n="ב"/>אָ֤ז יִמָּלֵ֪א שְׂח֡וֹק פִּינוּ֮</l>
                                <l level="2">וּלְשׁוֹנֵ֢נוּ רִ֫נָּ֥ה</l>
                                <l level="1">אָ֭ז יֹאמְר֣וּ בַגּוֹיִ֑ם</l>
                                <l level="2">הִגְדִּ֥יל יְ֝הֹוָ֗ה לַעֲשׂ֥וֹת עִם־אֵֽלֶּה׃<verse eID="Ps.126.2"/></l>
                                <l level="1"><verse osisID="Ps.126.3" sID="Ps.126.3" n="ג"/>הִגְדִּ֣יל יְ֭הֹוָה לַעֲשׂ֥וֹת עִמָּ֗נוּ</l>
                                <l level="2">הָיִ֥ינוּ שְׂמֵחִֽים׃<verse eID="Ps.126.3"/></l>
                                <l level="1"><verse osisID="Ps.126.4" sID="Ps.126.4" n="ד"/>שׁוּבָ֣ה יְ֭הֹוָה אֶת־שְׁבִיתֵ֑נוּ <seg type="x-ketiv">שבותנו</seg></l>
                                <l level="2">כַּאֲפִיקִ֥ים בַּנֶּֽגֶב׃<verse eID="Ps.126.4"/></l>
                                <l level="1"><verse osisID="Ps.126.5" sID="Ps.126.5" n="ה"/>הַזֹּרְעִ֥ים בְּדִמְעָ֗ה</l>
                                <l level="2">בְּרִנָּ֥ה יִקְצֹֽרוּ׃<verse eID="Ps.126.5"/></l>
                                <l level="1"><verse osisID="Ps.126.6" sID="Ps.126.6" n="ו"/>הָ֘ל֤וֹךְ יֵלֵ֨ךְ ׀ וּבָכֹה֮ נֹשֵׂ֢א מֶשֶׁךְ־הַ֫זָּ֥רַע</l>
                                <l level="2">בֹּא־יָבֹ֥א בְרִנָּ֑ה</l>
                                <l level="2">נֹ֝שֵׂ֗א אֲלֻמֹּתָֽיו׃<verse eID="Ps.126.6"/></l>
                            </lg>
                        </p>
                        <chapter eID="Ps.126"/>
                        <chapter osisID="Ps.127" sID="Ps.127" n="קכז"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.127.1" sID="Ps.127.1" n="א"/>שִׁ֥יר הַֽמַּעֲל֗וֹת לִשְׁלֹ֫מֹ֥ה</l>
                                <l level="1">אִם־יְהֹוָ֤ה ׀ לֹא־יִבְנֶ֬ה בַ֗יִת</l>
                                <l level="2">שָׁ֤וְא עָמְל֣וּ בוֹנָ֣יו בּ֑וֹ</l>
                                <l level="1">אִם־יְהֹוָ֥ה לֹא־יִשְׁמׇר־עִ֝֗יר</l>
                                <l level="2">שָׁ֤וְא ׀ שָׁקַ֬ד שׁוֹמֵֽר׃<verse eID="Ps.127.1"/></l>
                                <l level="1"><verse osisID="Ps.127.2" sID="Ps.127.2" n="ב"/>שָׁ֤וְא לָכֶ֨ם מַשְׁכִּ֪ימֵֽי ק֡וּם</l>
                                <l level="2">מְאַחֲרֵי־שֶׁ֗בֶת</l>
                                <l level="2">אֹ֭כְלֵי לֶ֣חֶם הָעֲצָבִ֑ים</l>
                                <l level="3">כֵּ֤ן יִתֵּ֖ן לִידִיד֣וֹ שֵׁנָֽא׃<verse eID="Ps.127.2"/></l>
                                <l level="1"><verse osisID="Ps.127.3" sID="Ps.127.3" n="ג"/>הִנֵּ֤ה נַחֲלַ֣ת יְהֹוָ֣ה בָּנִ֑ים</l>
                                <l level="2">שָׂ֝כָ֗ר פְּרִ֣י הַבָּֽטֶן׃<verse eID="Ps.127.3"/></l>
                                <l level="1"><verse osisID="Ps.127.4" sID="Ps.127.4" n="ד"/>כְּחִצִּ֥ים בְּיַד־גִּבּ֑וֹר</l>
                                <l level="2">כֵּ֝֗ן בְּנֵ֣י הַנְּעוּרִֽים׃<verse eID="Ps.127.4"/></l>
                                <l level="1"><verse osisID="Ps.127.5" sID="Ps.127.5" n="ה"/>אַשְׁרֵ֤י הַגֶּ֗בֶר</l>
                                <l level="2">אֲשֶׁ֤ר מִלֵּ֥א אֶת־אַשְׁפָּת֗וֹ מֵ֫הֶ֥ם</l>
                                <l level="3">לֹֽא־יֵבֹ֑שׁוּ</l>
                                <l level="3">כִּֽי־יְדַבְּר֖וּ אֶת־אוֹיְבִ֣ים בַּשָּֽׁעַר׃<verse eID="Ps.127.5"/></l>
                            </lg>
                        </p>
                        <chapter eID="Ps.127"/>
                        <chapter osisID="Ps.128" sID="Ps.128" n="קכח"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.128.1" sID="Ps.128.1" n="א"/>שִׁ֗יר הַֽמַּ֫עֲל֥וֹת</l>
                                <l level="1">אַ֭שְׁרֵי כׇּל־יְרֵ֣א יְהֹוָ֑ה</l>
                                <l level="2">הַ֝הֹלֵ֗ךְ בִּדְרָכָֽיו׃<verse eID="Ps.128.1"/></l>
                                <l level="1"><verse osisID="Ps.128.2" sID="Ps.128.2" n="ב"/>יְגִ֣יעַ כַּ֭פֶּיךָ כִּ֣י תֹאכֵ֑ל</l>
                                <l level="2">אַ֝שְׁרֶ֗יךָ וְט֣וֹב לָֽךְ׃<verse eID="Ps.128.2"/></l>
                                <l level="1"><verse osisID="Ps.128.3" sID="Ps.128.3" n="ג"/>אֶשְׁתְּךָ֤ ׀ כְּגֶ֥פֶן פֹּרִיָּה֮ בְּיַרְכְּתֵ֢י בֵ֫יתֶ֥ךָ</l>
                                <l level="2">בָּ֭נֶיךָ כִּשְׁתִלֵ֣י זֵיתִ֑ים</l>
                                <l level="2">סָ֝בִ֗יב לְשֻׁלְחָנֶֽךָ׃<verse eID="Ps.128.3"/></l>
                                <l level="1"><verse osisID="Ps.128.4" sID="Ps.128.4" n="ד"/>הִנֵּ֣ה כִי־כֵ֭ן יְבֹ֥רַךְ גָּ֗בֶר</l>
                                <l level="2">יְרֵ֣א יְהֹוָֽה׃<verse eID="Ps.128.4"/></l>
                                <l level="1"><verse osisID="Ps.128.5" sID="Ps.128.5" n="ה"/>יְבָרֶכְךָ֥ יְהֹוָ֗ה מִצִּ֫יּ֥וֹן</l>
                                <l level="2">וּ֭רְאֵה בְּט֣וּב יְרוּשָׁלָ֑‍ִם כֹּ֝֗ל יְמֵ֣י חַיֶּֽיךָ׃<verse eID="Ps.128.5"/></l>
                                <l level="1"><verse osisID="Ps.128.6" sID="Ps.128.6" n="ו"/>וּרְאֵֽה־בָנִ֥ים לְבָנֶ֑יךָ</l>
                                <l level="2">שָׁ֝ל֗וֹם עַל־יִשְׂרָאֵֽל׃<verse eID="Ps.128.6"/></l>
                            </lg>
                        </p>
                        <chapter eID="Ps.128"/>
                        <chapter osisID="Ps.129" sID="Ps.129" n="קכט"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.129.1" sID="Ps.129.1" n="א"/>שִׁ֗יר הַֽמַּ֫עֲל֥וֹת</l>
                                <l level="1">רַ֭בַּת צְרָר֣וּנִי מִנְּעוּרַ֑י</l>
                                <l level="2">יֹאמַר־נָ֝֗א יִשְׂרָאֵֽל׃<verse eID="Ps.129.1"/></l>
                                <l level="1"><verse osisID="Ps.129.2" sID="Ps.129.2" n="ב"/>רַ֭בַּת צְרָר֣וּנִי מִנְּעוּרָ֑י</l>
                                <l level="2">גַּ֝֗ם לֹא־יָ֥כְלוּ לִֽי׃<verse eID="Ps.129.2"/></l>
                                <l level="1"><verse osisID="Ps.129.3" sID="Ps.129.3" n="ג"/>עַל־גַּ֭בִּי חָרְשׁ֣וּ חֹרְשִׁ֑ים</l>
                                <l level="2">הֶ֝אֱרִ֗יכוּ <seg type="x-ketiv">למענותם</seg> לְמַעֲנִיתָֽם׃<verse eID="Ps.129.3"/></l>
                                <l level="1"><verse osisID="Ps.129.4" sID="Ps.129.4" n="ד"/>יְהֹוָ֥ה צַדִּ֑יק</l>
                                <l level="2">קִ֝צֵּ֗ץ עֲב֣וֹת רְשָׁעִֽים׃<verse eID="Ps.129.4"/></l>
                                <l level="1"><verse osisID="Ps.129.5" sID="Ps.129.5" n="ה"/>יֵ֭בֹשׁוּ וְיִסֹּ֣גוּ אָח֑וֹר</l>
                                <l level="2">כֹּ֝֗ל שֹׂנְאֵ֥י צִיּֽוֹן׃<verse eID="Ps.129.5"/></l>
                                <l level="1"><verse osisID="Ps.129.6" sID="Ps.129.6" n="ו"/>יִ֭הְיוּ כַּחֲצִ֣יר גַּגּ֑וֹת</l>
                                <l level="2">שֶׁקַּדְמַ֖ת שָׁלַ֣ף יָבֵֽשׁ׃<verse eID="Ps.129.6"/></l>
                                <l level="1"><verse osisID="Ps.129.7" sID="Ps.129.7" n="ז"/>שֶׁלֹּ֤א מִלֵּ֖א כַפּ֥וֹ קוֹצֵ֗ר</l>
                                <l level="2">וְחִצְנ֥וֹ מְעַמֵּֽר׃<verse eID="Ps.129.7"/></l>
                                <l level="1"><verse osisID="Ps.129.8" sID="Ps.129.8" n="ח"/>וְלֹ֤א אָמְר֨וּ ׀ הָעֹבְרִ֗ים</l>
                                <l level="2">בִּרְכַּֽת־יְהֹוָ֥ה אֲלֵיכֶ֑ם</l>
                                <l level="3">בֵּרַ֥כְנוּ אֶ֝תְכֶ֗ם בְּשֵׁ֣ם יְהֹוָֽה׃<verse eID="Ps.129.8"/></l>
                            </lg>
                        </p>
                        <chapter eID="Ps.129"/>
                        <chapter osisID="Ps.130" sID="Ps.130" n="קל"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.130.1" sID="Ps.130.1" n="א"/>שִׁ֥יר הַֽמַּעֲל֑וֹת</l>
                                <l level="1">מִמַּעֲמַקִּ֖ים קְרָאתִ֣יךָ יְהֹוָֽה׃<verse eID="Ps.130.1"/></l>
                                <l level="1"><verse osisID="Ps.130.2" sID="Ps.130.2" n="ב"/>אֲדֹנָי֮ שִׁמְעָ֢ה בְק֫וֹלִ֥י</l>
                                <l level="2">תִּהְיֶ֣ינָה אׇ֭זְנֶיךָ קַשֻּׁב֑וֹת</l>
                                <l level="2">לְ֝ק֗וֹל תַּחֲנוּנָֽי׃<verse eID="Ps.130.2"/></l>
                                <l level="1"><verse osisID="Ps.130.3" sID="Ps.130.3" n="ג"/>אִם־עֲוֺנ֥וֹת תִּשְׁמׇר־יָ֑הּ</l>
                                <l level="2">אֲ֝דֹנָ֗י מִ֣י יַעֲמֹֽד׃<verse eID="Ps.130.3"/></l>
                                <l level="1"><verse osisID="Ps.130.4" sID="Ps.130.4" n="ד"/>כִּֽי־עִמְּךָ֥ הַסְּלִיחָ֑ה</l>
                                <l level="2">לְ֝מַ֗עַן תִּוָּרֵֽא׃<verse eID="Ps.130.4"/></l>
                                <l level="1"><verse osisID="Ps.130.5" sID="Ps.130.5" n="ה"/>קִוִּ֣יתִי יְ֭הֹוָה קִוְּתָ֣ה נַפְשִׁ֑י</l>
                                <l level="2">וְֽלִדְבָר֥וֹ הוֹחָֽלְתִּי׃<verse eID="Ps.130.5"/></l>
                                <l level="1"><verse osisID="Ps.130.6" sID="Ps.130.6" n="ו"/>נַפְשִׁ֥י לַאדֹנָ֑י</l>
                                <l level="2">מִשֹּׁמְרִ֥ים לַ֝בֹּ֗קֶר שֹׁמְרִ֥ים לַבֹּֽקֶר׃<verse eID="Ps.130.6"/></l>
                                <l level="1"><verse osisID="Ps.130.7" sID="Ps.130.7" n="ז"/>יַחֵ֥ל יִשְׂרָאֵ֗ל אֶל־יְהֹ֫וָ֥ה</l>
                                <l level="2">כִּֽי־עִם־יְהֹוָ֥ה הַחֶ֑סֶד</l>
                                <l level="3">וְהַרְבֵּ֖ה עִמּ֣וֹ פְדֽוּת׃<verse eID="Ps.130.7"/></l>
                                <l level="1"><verse osisID="Ps.130.8" sID="Ps.130.8" n="ח"/>וְ֭הוּא יִפְדֶּ֣ה אֶת־יִשְׂרָאֵ֑ל</l>
                                <l level="2">מִ֝כֹּ֗ל עֲוֺנֹתָֽיו׃<verse eID="Ps.130.8"/></l>
                            </lg>
                        </p>
                        <chapter eID="Ps.130"/>
                        <chapter osisID="Ps.131" sID="Ps.131" n="קלא"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.131.1" sID="Ps.131.1" n="א"/>שִׁ֥יר הַֽמַּעֲל֗וֹת לְדָ֫וִ֥ד</l>
                                <l level="1">יְהֹוָ֤ה ׀ לֹא־גָבַ֣הּ לִ֭בִּי</l>
                                <l level="2">וְלֹא־רָמ֣וּ עֵינַ֑י</l>
                                <l level="3">וְלֹֽא־הִלַּ֓כְתִּי ׀</l>
                                <l level="3">בִּגְדֹל֖וֹת וּבְנִפְלָא֣וֹת מִמֶּֽנִּי׃<verse eID="Ps.131.1"/></l>
                                <l level="1"><verse osisID="Ps.131.2" sID="Ps.131.2" n="ב"/>אִם־לֹ֤א שִׁוִּ֨יתִי ׀ וְדוֹמַ֗מְתִּי נַ֫פְשִׁ֥י</l>
                                <l level="2">כְּ֭גָמֻל עֲלֵ֣י אִמּ֑וֹ</l>
                                <l level="3">כַּגָּמֻ֖ל עָלַ֣י נַפְשִֽׁי׃<verse eID="Ps.131.2"/></l>
                                <l level="1"><verse osisID="Ps.131.3" sID="Ps.131.3" n="ג"/>יַחֵ֣ל יִ֭שְׂרָאֵל אֶל־יְהֹוָ֑ה</l>
                                <l level="2">מֵ֝עַתָּ֗ה וְעַד־עוֹלָֽם׃<verse eID="Ps.131.3"/></l>
                            </lg>
                        </p>
                        <chapter eID="Ps.131"/>
                        <chapter osisID="Ps.132" sID="Ps.132" n="קלב"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.132.1" sID="Ps.132.1" n="א"/>שִׁ֗יר הַֽמַּ֫עֲל֥וֹת</l>
                                <l level="1">זְכוֹר־יְהֹוָ֥ה לְדָוִ֑ד</l>
                                <l level="2">אֵ֝֗ת כׇּל־עֻנּוֹתֽוֹ׃<verse eID="Ps.132.1"/></l>
                                <l level="1"><verse osisID="Ps.132.2" sID="Ps.132.2" n="ב"/>אֲשֶׁ֣ר נִ֭שְׁבַּע לַֽיהֹוָ֑ה</l>
                                <l level="2">נָ֝דַ֗ר לַאֲבִ֥יר יַעֲקֹֽב׃<verse eID="Ps.132.2"/></l>
                                <l level="1"><verse osisID="Ps.132.3" sID="Ps.132.3" n="ג"/>אִם־אָ֭בֹא בְּאֹ֣הֶל בֵּיתִ֑י</l>
                                <l level="2">אִם־אֶ֝עֱלֶ֗ה עַל־עֶ֥רֶשׂ יְצוּעָֽי׃<verse eID="Ps.132.3"/></l>
                                <l level="1"><verse osisID="Ps.132.4" sID="Ps.132.4" n="ד"/>אִם־אֶתֵּ֣ן שְׁנַ֣ת לְעֵינָ֑י</l>
                                <l level="2">לְֽעַפְעַפַּ֥י תְּנוּמָֽה׃<verse eID="Ps.132.4"/></l>
                                <l level="1"><verse osisID="Ps.132.5" sID="Ps.132.5" n="ה"/>עַד־אֶמְצָ֣א מָ֭קוֹם לַיהֹוָ֑ה</l>
                                <l level="2">מִ֝שְׁכָּנ֗וֹת לַאֲבִ֥יר יַעֲקֹֽב׃<verse eID="Ps.132.5"/></l>
                                <l level="1"><verse osisID="Ps.132.6" sID="Ps.132.6" n="ו"/>הִנֵּֽה־שְׁמַעֲנ֥וּהָ בְאֶפְרָ֑תָה</l>
                                <l level="2">מְ֝צָאנ֗וּהָ בִּשְׂדֵי־יָֽעַר׃<verse eID="Ps.132.6"/></l>
                                <l level="1"><verse osisID="Ps.132.7" sID="Ps.132.7" n="ז"/>נָב֥וֹאָה לְמִשְׁכְּנוֹתָ֑יו</l>
                                <l level="2">נִ֝שְׁתַּחֲוֶ֗ה לַהֲדֹ֥ם רַגְלָֽיו׃<verse eID="Ps.132.7"/></l>
                                <l level="1"><verse osisID="Ps.132.8" sID="Ps.132.8" n="ח"/>קוּמָ֣ה יְ֭הֹוָה לִמְנוּחָתֶ֑ךָ</l>
                                <l level="2">אַ֝תָּ֗ה וַאֲר֥וֹן עֻזֶּֽךָ׃<verse eID="Ps.132.8"/></l>
                                <l level="1"><verse osisID="Ps.132.9" sID="Ps.132.9" n="ט"/>כֹּהֲנֶ֥יךָ יִלְבְּשׁוּ־צֶ֑דֶק</l>
                                <l level="2">וַחֲסִידֶ֥יךָ יְרַנֵּֽנוּ׃<verse eID="Ps.132.9"/></l>
                                <l level="1"><verse osisID="Ps.132.10" sID="Ps.132.10" n="י"/>בַּֽ֭עֲבוּר דָּוִ֣ד עַבְדֶּ֑ךָ</l>
                                <l level="2">אַל־תָּ֝שֵׁ֗ב פְּנֵ֣י מְשִׁיחֶֽךָ׃<verse eID="Ps.132.10"/></l>
                                <l level="1"><verse osisID="Ps.132.11" sID="Ps.132.11" n="יא"/>נִשְׁבַּֽע־יְהֹוָ֨ה ׀ לְדָוִ֡ד אֱמֶת֮</l>
                                <l level="2">לֹא־יָשׁ֢וּב מִ֫מֶּ֥נָּה</l>
                                <l level="3">מִפְּרִ֥י בִטְנְךָ֑</l>
                                <l level="3">אָ֝שִׁ֗ית לְכִסֵּא־לָֽךְ׃<verse eID="Ps.132.11"/></l>
                                <l level="1"><verse osisID="Ps.132.12" sID="Ps.132.12" n="יב"/>אִֽם־יִשְׁמְר֬וּ בָנֶ֨יךָ ׀ בְּרִיתִי֮</l>
                                <l level="2">וְעֵדֹתִ֥י ז֗וֹ אֲלַ֫מְּדֵ֥ם</l>
                                <l level="3">גַּם־בְּנֵיהֶ֥ם עֲדֵי־עַ֑ד</l>
                                <l level="3">יֵ֝שְׁב֗וּ לְכִסֵּא־לָֽךְ׃<verse eID="Ps.132.12"/></l>
                                <l level="1"><verse osisID="Ps.132.13" sID="Ps.132.13" n="יג"/>כִּי־בָחַ֣ר יְהֹוָ֣ה בְּצִיּ֑וֹן</l>
                                <l level="2">אִ֝וָּ֗הּ לְמוֹשָׁ֥ב לֽוֹ׃<verse eID="Ps.132.13"/></l>
                                <l level="1"><verse osisID="Ps.132.14" sID="Ps.132.14" n="יד"/>זֹאת־מְנוּחָתִ֥י עֲדֵי־עַ֑ד</l>
                                <l level="2">פֹּה־אֵ֝שֵׁ֗ב כִּ֣י אִוִּתִֽיהָ׃<verse eID="Ps.132.14"/></l>
                                <l level="1"><verse osisID="Ps.132.15" sID="Ps.132.15" n="טו"/>צֵ֭ידָהּ בָּרֵ֣ךְ אֲבָרֵ֑ךְ</l>
                                <l level="2">אֶ֝בְיוֹנֶ֗יהָ אַשְׂבִּ֥יעַֽ לָֽחֶם׃<verse eID="Ps.132.15"/></l>
                                <l level="1"><verse osisID="Ps.132.16" sID="Ps.132.16" n="טז"/>וְֽ֭כֹהֲנֶיהָ אַלְבִּ֣ישׁ יֶ֑שַׁע</l>
                                <l level="2">וַ֝חֲסִידֶ֗יהָ רַנֵּ֥ן יְרַנֵּֽנוּ׃<verse eID="Ps.132.16"/></l>
                                <l level="1"><verse osisID="Ps.132.17" sID="Ps.132.17" n="יז"/>שָׁ֤ם אַצְמִ֣יחַ קֶ֣רֶן לְדָוִ֑ד</l>
                                <l level="2">עָרַ֥כְתִּי נֵ֝֗ר לִמְשִׁיחִֽי׃<verse eID="Ps.132.17"/></l>
                                <l level="1"><verse osisID="Ps.132.18" sID="Ps.132.18" n="יח"/>א֭וֹיְבָיו אַלְבִּ֣ישׁ בֹּ֑שֶׁת</l>
                                <l level="2">וְ֝עָלָ֗יו יָצִ֥יץ נִזְרֽוֹ׃<verse eID="Ps.132.18"/></l>
                            </lg>
                        </p>
                        <chapter eID="Ps.132"/>
                        <chapter osisID="Ps.133" sID="Ps.133" n="קלג"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.133.1" sID="Ps.133.1" n="א"/>שִׁ֥יר הַֽמַּעֲל֗וֹת לְדָ֫וִ֥ד</l>
                                <l level="1">הִנֵּ֣ה מַה־טּ֭וֹב וּמַה־נָּעִ֑ים</l>
                                <l level="2">שֶׁ֖בֶת אַחִ֣ים גַּם־יָֽחַד׃<verse eID="Ps.133.1"/></l>
                                <l level="1"><verse osisID="Ps.133.2" sID="Ps.133.2" n="ב"/>כַּשֶּׁ֤מֶן הַטּ֨וֹב ׀ עַל־הָרֹ֗אשׁ</l>
                                <l level="2">יֹרֵ֗ד עַֽל־הַזָּקָ֥ן זְקַֽן־אַהֲרֹ֑ן</l>
                                <l level="3">שֶׁ֝יֹּרֵ֗ד עַל־פִּ֥י מִדּוֹתָֽיו׃<verse eID="Ps.133.2"/></l>
                                <l level="1"><verse osisID="Ps.133.3" sID="Ps.133.3" n="ג"/>כְּטַל־חֶרְמ֗וֹן שֶׁיֹּרֵד֮ עַל־הַרְרֵ֢י צִ֫יּ֥וֹן</l>
                                <l level="2">כִּ֤י שָׁ֨ם ׀ צִוָּ֣ה יְ֭הֹוָה אֶת־הַבְּרָכָ֑ה</l>
                                <l level="3">חַ֝יִּ֗ים עַד־הָעוֹלָֽם׃<verse eID="Ps.133.3"/></l>
                            </lg>
                        </p>
                        <chapter eID="Ps.133"/>
                        <chapter osisID="Ps.134" sID="Ps.134" n="קלד"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.134.1" sID="Ps.134.1" n="א"/>שִׁ֗יר הַֽמַּ֫עֲל֥וֹת</l>
                                <l level="1">הִנֵּ֤ה ׀ בָּרְכ֣וּ אֶת־יְ֭הֹוָה</l>
                                <l level="2">כׇּל־עַבְדֵ֣י יְהֹוָ֑ה</l>
                                <l level="2">הָעֹמְדִ֥ים בְּבֵית־יְ֝הֹוָ֗ה בַּלֵּילֽוֹת׃<verse eID="Ps.134.1"/></l>
                                <l level="1"><verse osisID="Ps.134.2" sID="Ps.134.2" n="ב"/>שְׂאֽוּ־יְדֵכֶ֥ם קֹ֑דֶשׁ</l>
                                <l level="2">וּ֝בָרְכ֗וּ אֶת־יְהֹוָֽה׃<verse eID="Ps.134.2"/></l>
                                <l level="1"><verse osisID="Ps.134.3" sID="Ps.134.3" n="ג"/>יְבָרֶכְךָ֣ יְ֭הֹוָה מִצִּיּ֑וֹן</l>
                                <l level="2">עֹ֝שֵׂ֗ה שָׁמַ֥יִם וָאָֽרֶץ׃<verse eID="Ps.134.3"/></l>
                            </lg>
                        </p>
                        <chapter eID="Ps.134"/>
                        <chapter osisID="Ps.135" sID="Ps.135" n="קלה"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.135.1" sID="Ps.135.1" n="א"/>הַ֥לְלוּ יָ֨הּ ׀</l>
                                <l level="1">הַֽ֭לְלוּ אֶת־שֵׁ֣ם יְהֹוָ֑ה</l>
                                <l level="2">הַֽ֝לְל֗וּ עַבְדֵ֥י יְהֹוָֽה׃<verse eID="Ps.135.1"/></l>
                                <l level="1"><verse osisID="Ps.135.2" sID="Ps.135.2" n="ב"/>שֶׁ֣֭עֹמְדִים בְּבֵ֣ית יְהֹוָ֑ה</l>
                                <l level="2">בְּ֝חַצְר֗וֹת בֵּ֣ית אֱלֹהֵֽינוּ׃<verse eID="Ps.135.2"/></l>
                                <l level="1"><verse osisID="Ps.135.3" sID="Ps.135.3" n="ג"/>הַֽלְלוּ־יָ֭הּ כִּֽי־ט֣וֹב יְהֹוָ֑ה</l>
                                <l level="2">זַמְּר֥וּ לִ֝שְׁמ֗וֹ כִּ֣י נָעִֽים׃<verse eID="Ps.135.3"/></l>
                                <l level="1"><verse osisID="Ps.135.4" sID="Ps.135.4" n="ד"/>כִּֽי־יַעֲקֹ֗ב בָּחַ֣ר ל֣וֹ יָ֑הּ</l>
                                <l level="2">יִ֝שְׂרָאֵ֗ל לִסְגֻלָּתֽוֹ׃<verse eID="Ps.135.4"/></l>
                                <l level="1"><verse osisID="Ps.135.5" sID="Ps.135.5" n="ה"/>כִּ֤י אֲנִ֣י יָ֭דַעְתִּי כִּֽי־גָד֣וֹל יְהֹוָ֑ה</l>
                                <l level="2">וַ֝אֲדֹנֵ֗ינוּ מִכׇּל־אֱלֹהִֽים׃<verse eID="Ps.135.5"/></l>
                                <l level="1"><verse osisID="Ps.135.6" sID="Ps.135.6" n="ו"/>כֹּ֤ל אֲשֶׁר־חָפֵ֥ץ יְהֹוָ֗ה עָ֫שָׂ֥ה</l>
                                <l level="2">בַּשָּׁמַ֥יִם וּבָאָ֑רֶץ</l>
                                <l level="3">בַּ֝יַּמִּ֗ים וְכׇל־תְּהֹמֽוֹת׃<verse eID="Ps.135.6"/></l>
                                <l level="1"><verse osisID="Ps.135.7" sID="Ps.135.7" n="ז"/>מַעֲלֶ֣ה נְשִׂאִים֮ מִקְצֵ֢ה הָ֫אָ֥רֶץ</l>
                                <l level="2">בְּרָקִ֣ים לַמָּטָ֣ר עָשָׂ֑ה</l>
                                <l level="3">מֽוֹצֵא־ר֝֗וּחַ מֵאֽוֹצְרוֹתָֽיו׃<verse eID="Ps.135.7"/></l>
                                <l level="1"><verse osisID="Ps.135.8" sID="Ps.135.8" n="ח"/>שֶׁ֭הִכָּה בְּכוֹרֵ֣י מִצְרָ֑יִם</l>
                                <l level="2">מֵ֝אָדָ֗ם עַד־בְּהֵמָֽה׃<verse eID="Ps.135.8"/></l>
                                <l level="1"><verse osisID="Ps.135.9" sID="Ps.135.9" n="ט"/>שָׁלַ֤ח ׀ אוֹתֹ֣ת וּ֭מֹפְתִים בְּתוֹכֵ֣כִי מִצְרָ֑יִם</l>
                                <l level="2">בְּ֝פַרְעֹ֗ה וּבְכׇל־עֲבָדָֽיו׃<verse eID="Ps.135.9"/></l>
                                <l level="1"><verse osisID="Ps.135.10" sID="Ps.135.10" n="י"/>שֶׁ֭הִכָּה גּוֹיִ֣ם רַבִּ֑ים</l>
                                <l level="2">וְ֝הָרַ֗ג מְלָכִ֥ים עֲצוּמִֽים׃<verse eID="Ps.135.10"/></l>
                                <l level="1"><verse osisID="Ps.135.11" sID="Ps.135.11" n="יא"/>לְסִיח֤וֹן ׀ מֶ֤לֶךְ הָאֱמֹרִ֗י</l>
                                <l level="2">וּ֭לְעוֹג מֶ֣לֶךְ הַבָּשָׁ֑ן</l>
                                <l level="3">וּ֝לְכֹ֗ל מַמְלְכ֥וֹת כְּנָֽעַן׃<verse eID="Ps.135.11"/></l>
                                <l level="1"><verse osisID="Ps.135.12" sID="Ps.135.12" n="יב"/>וְנָתַ֣ן אַרְצָ֣ם נַחֲלָ֑ה</l>
                                <l level="2">נַ֝חֲלָ֗ה לְיִשְׂרָאֵ֥ל עַמּֽוֹ׃<verse eID="Ps.135.12"/></l>
                                <l level="1"><verse osisID="Ps.135.13" sID="Ps.135.13" n="יג"/>יְ֭הֹוָה שִׁמְךָ֣ לְעוֹלָ֑ם</l>
                                <l level="2">יְ֝הֹוָ֗ה זִכְרְךָ֥ לְדֹר־וָדֹֽר׃<verse eID="Ps.135.13"/></l>
                                <l level="1"><verse osisID="Ps.135.14" sID="Ps.135.14" n="יד"/>כִּֽי־יָדִ֣ין יְהֹוָ֣ה עַמּ֑וֹ</l>
                                <l level="2">וְעַל־עֲ֝בָדָ֗יו יִתְנֶחָֽם׃<verse eID="Ps.135.14"/></l>
                                <l level="1"><verse osisID="Ps.135.15" sID="Ps.135.15" n="טו"/>עֲצַבֵּ֣י הַ֭גּוֹיִם כֶּ֣סֶף וְזָהָ֑ב</l>
                                <l level="2">מַ֝עֲשֵׂ֗ה יְדֵ֣י אָדָֽם׃<verse eID="Ps.135.15"/></l>
                                <l level="1"><verse osisID="Ps.135.16" sID="Ps.135.16" n="טז"/>פֶּֽה־לָ֭הֶם וְלֹ֣א יְדַבֵּ֑רוּ</l>
                                <l level="2">עֵינַ֥יִם לָ֝הֶ֗ם וְלֹ֣א יִרְאֽוּ׃<verse eID="Ps.135.16"/></l>
                                <l level="1"><verse osisID="Ps.135.17" sID="Ps.135.17" n="יז"/>אׇזְנַ֣יִם לָ֭הֶם וְלֹ֣א יַאֲזִ֑ינוּ</l>
                                <l level="2">אַ֝֗ף אֵין־יֶשׁ־ר֥וּחַ בְּפִיהֶֽם׃<verse eID="Ps.135.17"/></l>
                                <l level="1"><verse osisID="Ps.135.18" sID="Ps.135.18" n="יח"/>כְּ֭מוֹהֶם יִהְי֣וּ עֹשֵׂיהֶ֑ם</l>
                                <l level="2">כֹּ֖ל אֲשֶׁר־בֹּטֵ֣חַ בָּהֶֽם׃<verse eID="Ps.135.18"/></l>
                                <l level="1"><verse osisID="Ps.135.19" sID="Ps.135.19" n="יט"/>בֵּ֣ית יִ֭שְׂרָאֵל בָּרְכ֣וּ אֶת־יְהֹוָ֑ה</l>
                                <l level="2">בֵּ֥ית אַ֝הֲרֹ֗ן בָּרְכ֥וּ אֶת־יְהֹוָֽה׃<verse eID="Ps.135.19"/></l>
                                <l level="1"><verse osisID="Ps.135.20" sID="Ps.135.20" n="כ"/>בֵּ֣ית הַ֭לֵּוִי בָּרְכ֣וּ אֶת־יְהֹוָ֑ה</l>
                                <l level="2">יִֽרְאֵ֥י יְ֝הֹוָ֗ה בָּרְכ֥וּ אֶת־יְהֹוָֽה׃<verse eID="Ps.135.20"/></l>
                                <l level="1"><verse osisID="Ps.135.21" sID="Ps.135.21" n="כא"/>בָּ֘ר֤וּךְ יְהֹוָ֨ה ׀ מִצִּיּ֗וֹן</l>
                                <l level="2">שֹׁ֘כֵ֤ן יְֽרוּשָׁלָ֗‍ִם</l>
                                <l level="3">הַֽלְלוּ־יָֽהּ׃<verse eID="Ps.135.21"/></l>
                            </lg>
                        </p>
                        <chapter eID="Ps.135"/>
                        <chapter osisID="Ps.136" sID="Ps.136" n="קלו"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.136.1" sID="Ps.136.1" n="א"/>הוֹד֣וּ לַיהֹוָ֣ה כִּי־ט֑וֹב</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.1"/></l>
                                <l level="1"><verse osisID="Ps.136.2" sID="Ps.136.2" n="ב"/>ה֭וֹדוּ לֵאלֹהֵ֣י הָאֱלֹהִ֑ים</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.2"/></l>
                                <l level="1"><verse osisID="Ps.136.3" sID="Ps.136.3" n="ג"/>ה֭וֹדוּ לַאֲדֹנֵ֣י הָאֲדֹנִ֑ים</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.3"/></l>
                                <l level="1"><verse osisID="Ps.136.4" sID="Ps.136.4" n="ד"/>לְעֹ֘שֵׂ֤ה נִפְלָא֣וֹת גְּדֹל֣וֹת לְבַדּ֑וֹ</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.4"/></l>
                                <l level="1"><verse osisID="Ps.136.5" sID="Ps.136.5" n="ה"/>לְעֹשֵׂ֣ה הַ֭שָּׁמַיִם בִּתְבוּנָ֑ה</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.5"/></l>
                                <l level="1"><verse osisID="Ps.136.6" sID="Ps.136.6" n="ו"/>לְרֹקַ֣ע הָ֭אָרֶץ עַל־הַמָּ֑יִם</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.6"/></l>
                                <l level="1"><verse osisID="Ps.136.7" sID="Ps.136.7" n="ז"/>לְ֭עֹשֵׂה אוֹרִ֣ים גְּדֹלִ֑ים</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.7"/></l>
                                <l level="1"><verse osisID="Ps.136.8" sID="Ps.136.8" n="ח"/>אֶת־הַ֭שֶּׁמֶשׁ לְמֶמְשֶׁ֣לֶת בַּיּ֑וֹם</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.8"/></l>
                                <l level="1"><verse osisID="Ps.136.9" sID="Ps.136.9" n="ט"/>אֶת־הַיָּרֵ֣חַ וְ֭כוֹכָבִים לְמֶמְשְׁל֣וֹת בַּלָּ֑יְלָה</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.9"/></l>
                                <l level="1"><verse osisID="Ps.136.10" sID="Ps.136.10" n="י"/>לְמַכֵּ֣ה מִ֭צְרַיִם בִּבְכוֹרֵיהֶ֑ם</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.10"/></l>
                                <l level="1"><verse osisID="Ps.136.11" sID="Ps.136.11" n="יא"/>וַיּוֹצֵ֣א יִ֭שְׂרָאֵל מִתּוֹכָ֑ם</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.11"/></l>
                                <l level="1"><verse osisID="Ps.136.12" sID="Ps.136.12" n="יב"/>בְּיָ֣ד חֲ֭זָקָה וּבִזְר֣וֹעַ נְטוּיָ֑ה</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.12"/></l>
                                <l level="1"><verse osisID="Ps.136.13" sID="Ps.136.13" n="יג"/>לְגֹזֵ֣ר יַם־ס֭וּף לִגְזָרִ֑ים</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.13"/></l>
                                <l level="1"><verse osisID="Ps.136.14" sID="Ps.136.14" n="יד"/>וְהֶעֱבִ֣יר יִשְׂרָאֵ֣ל בְּתוֹכ֑וֹ</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.14"/></l>
                                <l level="1"><verse osisID="Ps.136.15" sID="Ps.136.15" n="טו"/>וְנִ֘עֵ֤ר פַּרְעֹ֣ה וְחֵיל֣וֹ בְיַם־ס֑וּף</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.15"/></l>
                                <l level="1"><verse osisID="Ps.136.16" sID="Ps.136.16" n="טז"/>לְמוֹלִ֣יךְ עַ֭מּוֹ בַּמִּדְבָּ֑ר</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.16"/></l>
                                <l level="1"><verse osisID="Ps.136.17" sID="Ps.136.17" n="יז"/>לְ֭מַכֵּה מְלָכִ֣ים גְּדֹלִ֑ים</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.17"/></l>
                                <l level="1"><verse osisID="Ps.136.18" sID="Ps.136.18" n="יח"/>וַֽ֭יַּהֲרֹג מְלָכִ֣ים אַדִּירִ֑ים</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.18"/></l>
                                <l level="1"><verse osisID="Ps.136.19" sID="Ps.136.19" n="יט"/>לְ֭סִיחוֹן מֶ֣לֶךְ הָאֱמֹרִ֑י</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.19"/></l>
                                <l level="1"><verse osisID="Ps.136.20" sID="Ps.136.20" n="כ"/>וּ֭לְעוֹג מֶ֣לֶךְ הַבָּשָׁ֑ן</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.20"/></l>
                                <l level="1"><verse osisID="Ps.136.21" sID="Ps.136.21" n="כא"/>וְנָתַ֣ן אַרְצָ֣ם לְנַחֲלָ֑ה</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.21"/></l>
                                <l level="1"><verse osisID="Ps.136.22" sID="Ps.136.22" n="כב"/>נַ֭חֲלָה לְיִשְׂרָאֵ֣ל עַבְדּ֑וֹ</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.22"/></l>
                                <l level="1"><verse osisID="Ps.136.23" sID="Ps.136.23" n="כג"/>שֶׁ֭בְּשִׁפְלֵנוּ זָ֣כַר לָ֑נוּ</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.23"/></l>
                                <l level="1"><verse osisID="Ps.136.24" sID="Ps.136.24" n="כד"/>וַיִּפְרְקֵ֥נוּ מִצָּרֵ֑ינוּ</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.24"/></l>
                                <l level="1"><verse osisID="Ps.136.25" sID="Ps.136.25" n="כה"/>נֹתֵ֣ן לֶ֭חֶם לְכׇל־בָּשָׂ֑ר</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.25"/></l>
                                <l level="1"><verse osisID="Ps.136.26" sID="Ps.136.26" n="כו"/>ה֭וֹדוּ לְאֵ֣ל הַשָּׁמָ֑יִם</l>
                                <l level="2">כִּ֖י לְעוֹלָ֣ם חַסְדּֽוֹ׃<verse eID="Ps.136.26"/></l>
                            </lg>
                        </p>
                        <chapter eID="Ps.136"/>
                        <chapter osisID="Ps.137" sID="Ps.137" n="קלז"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.137.1" sID="Ps.137.1" n="א"/>עַ֥ל נַהֲר֨וֹת ׀ בָּבֶ֗ל</l>
                                <l level="2">שָׁ֣ם יָ֭שַׁבְנוּ גַּם־בָּכִ֑ינוּ</l>
                                <l level="3">בְּ֝זׇכְרֵ֗נוּ אֶת־צִיּֽוֹן׃<verse eID="Ps.137.1"/></l>
                                <l level="1"><verse osisID="Ps.137.2" sID="Ps.137.2" n="ב"/>עַֽל־עֲרָבִ֥ים בְּתוֹכָ֑הּ</l>
                                <l level="2">תָּ֝לִ֗ינוּ כִּנֹּרוֹתֵֽינוּ׃<verse eID="Ps.137.2"/></l>
                                <l level="1"><verse osisID="Ps.137.3" sID="Ps.137.3" n="ג"/>כִּ֤י שָׁ֨ם שְֽׁאֵל֢וּנוּ שׁוֹבֵ֡ינוּ דִּבְרֵי־שִׁ֭יר</l>
                                <l level="2">וְתוֹלָלֵ֣ינוּ שִׂמְחָ֑ה</l>
                                <l level="3">שִׁ֥ירוּ לָ֝֗נוּ מִשִּׁ֥יר צִיּֽוֹן׃<verse eID="Ps.137.3"/></l>
                                <l level="1"><verse osisID="Ps.137.4" sID="Ps.137.4" n="ד"/>אֵ֗יךְ נָשִׁ֥יר אֶת־שִׁיר־יְהֹוָ֑ה</l>
                                <l level="2">עַ֝֗ל אַדְמַ֥ת נֵכָֽר׃<verse eID="Ps.137.4"/></l>
                                <l level="1"><verse osisID="Ps.137.5" sID="Ps.137.5" n="ה"/>אִֽם־אֶשְׁכָּחֵ֥ךְ יְֽרוּשָׁלָ֗‍ִם</l>
                                <l level="2">תִּשְׁכַּ֥ח יְמִינִֽי׃<verse eID="Ps.137.5"/></l>
                                <l level="1"><verse osisID="Ps.137.6" sID="Ps.137.6" n="ו"/>תִּדְבַּֽק־לְשׁוֹנִ֨י ׀ לְחִכִּי֮</l>
                                <l level="2">אִם־לֹ֢א אֶ֫זְכְּרֵ֥כִי</l>
                                <l level="2">אִם־לֹ֣א אַ֭עֲלֶה אֶת־יְרוּשָׁלַ֑‍ִם</l>
                                <l level="3">עַ֝֗ל רֹ֣אשׁ שִׂמְחָתִֽי׃<verse eID="Ps.137.6"/></l>
                                <l level="1"><verse osisID="Ps.137.7" sID="Ps.137.7" n="ז"/>זְכֹ֤ר יְהֹוָ֨ה ׀ לִבְנֵ֬י אֱד֗וֹם</l>
                                <l level="2">אֵת֮ י֤וֹם יְֽרוּשָׁ֫לָ֥‍ִם</l>
                                <l level="3">הָ֭אֹ֣מְרִים עָ֤רוּ ׀ עָ֑רוּ</l>
                                <l level="3">עַ֝֗ד הַיְס֥וֹד בָּֽהּ׃<verse eID="Ps.137.7"/></l>
                                <l level="1"><verse osisID="Ps.137.8" sID="Ps.137.8" n="ח"/>בַּת־בָּבֶ֗ל הַשְּׁד֫וּדָ֥ה</l>
                                <l level="2">אַשְׁרֵ֥י שֶׁיְשַׁלֶּם־לָ֑ךְ</l>
                                <l level="3">אֶת־גְּ֝מוּלֵ֗ךְ שֶׁגָּמַ֥לְתְּ לָֽנוּ׃<verse eID="Ps.137.8"/></l>
                                <l level="1"><verse osisID="Ps.137.9" sID="Ps.137.9" n="ט"/>אַשְׁרֵ֤י ׀ שֶׁיֹּאחֵ֓ז וְנִפֵּ֬ץ אֶֽת־עֹ֝לָלַ֗יִךְ</l>
                                <l level="2">אֶל־הַסָּֽלַע׃<verse eID="Ps.137.9"/></l>
                            </lg>
                        </p>
                        <chapter eID="Ps.137"/>
                        <chapter osisID="Ps.138" sID="Ps.138" n="קלח"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.138.1" sID="Ps.138.1" n="א"/>לְדָוִ֨ד ׀ אוֹדְךָ֥ בְכׇל־לִבִּ֑י</l>
                                <l level="2">נֶ֖גֶד אֱלֹהִ֣ים אֲזַמְּרֶֽךָּ׃<verse eID="Ps.138.1"/></l>
                                <l level="1"><verse osisID="Ps.138.2" sID="Ps.138.2" n="ב"/>אֶשְׁתַּחֲוֶ֨ה אֶל־הֵיכַ֪ל קׇדְשְׁךָ֡</l>
                                <l level="2">וְא֘וֹדֶ֤ה אֶת־שְׁמֶ֗ךָ</l>
                                <l level="2">עַל־חַסְדְּךָ֥ וְעַל־אֲמִתֶּ֑ךָ</l>
                                <l level="3">כִּֽי־הִגְדַּ֥לְתָּ עַל־כׇּל־שִׁ֝מְךָ֗ אִמְרָתֶֽךָ׃<verse eID="Ps.138.2"/></l>
                                <l level="1"><verse osisID="Ps.138.3" sID="Ps.138.3" n="ג"/>בְּי֣וֹם קָ֭רָ֥אתִי וַֽתַּעֲנֵ֑נִי</l>
                                <l level="2">תַּרְהִבֵ֖נִי בְנַפְשִׁ֣י עֹֽז׃<verse eID="Ps.138.3"/></l>
                                <l level="1"><verse osisID="Ps.138.4" sID="Ps.138.4" n="ד"/>יוֹד֣וּךָ יְ֭הֹוָה כׇּל־מַלְכֵי־אָ֑רֶץ</l>
                                <l level="2">כִּ֥י שָׁ֝מְע֗וּ אִמְרֵי־פִֽיךָ׃<verse eID="Ps.138.4"/></l>
                                <l level="1"><verse osisID="Ps.138.5" sID="Ps.138.5" n="ה"/>וְ֭יָשִׁירוּ בְּדַרְכֵ֣י יְהֹוָ֑ה</l>
                                <l level="2">כִּֽי־גָ֝ד֗וֹל כְּב֣וֹד יְהֹוָֽה׃<verse eID="Ps.138.5"/></l>
                                <l level="1"><verse osisID="Ps.138.6" sID="Ps.138.6" n="ו"/>כִּי־רָ֣ם יְ֭הֹוָה וְשָׁפָ֣ל יִרְאֶ֑ה</l>
                                <l level="2">וְ֝גָבֹ֗הַּ מִמֶּרְחָ֥ק יְיֵדָֽע׃<verse eID="Ps.138.6"/></l>
                                <l level="1"><verse osisID="Ps.138.7" sID="Ps.138.7" n="ז"/>אִם־אֵלֵ֤ךְ ׀ בְּקֶ֥רֶב צָרָ֗ה תְּחַ֫יֵּ֥נִי</l>
                                <l level="2">עַ֤ל אַ֣ף אֹ֭יְבַי תִּשְׁלַ֣ח יָדֶ֑ךָ</l>
                                <l level="2">וְת֖וֹשִׁיעֵ֣נִי יְמִינֶֽךָ׃<verse eID="Ps.138.7"/></l>
                                <l level="1"><verse osisID="Ps.138.8" sID="Ps.138.8" n="ח"/>יְהֹוָה֮ יִגְמֹ֢ר בַּ֫עֲדִ֥י</l>
                                <l level="2">יְ֭הֹוָה חַסְדְּךָ֣ לְעוֹלָ֑ם</l>
                                <l level="3">מַעֲשֵׂ֖י יָדֶ֣יךָ אַל־תֶּֽרֶף׃<verse eID="Ps.138.8"/></l>
                            </lg>
                        </p>
                        <chapter eID="Ps.138"/>
                        <chapter osisID="Ps.139" sID="Ps.139" n="קלט"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.139.1" sID="Ps.139.1" n="א"/>לַ֭מְנַצֵּחַ לְדָוִ֣ד מִזְמ֑וֹר</l>
                                <l level="1">יְהֹוָ֥ה חֲ֝קַרְתַּ֗נִי וַתֵּדָֽע׃<verse eID="Ps.139.1"/></l>
                                <l level="1"><verse osisID="Ps.139.2" sID="Ps.139.2" n="ב"/>אַתָּ֣ה יָ֭דַעְתָּ שִׁבְתִּ֣י וְקוּמִ֑י</l>
                                <l level="2">בַּ֥נְתָּה לְ֝רֵעִ֗י מֵרָחֽוֹק׃<verse eID="Ps.139.2"/></l>
                                <l level="1"><verse osisID="Ps.139.3" sID="Ps.139.3" n="ג"/>אׇרְחִ֣י וְרִבְעִ֣י זֵרִ֑יתָ</l>
                                <l level="2">וְֽכׇל־דְּרָכַ֥י הִסְכַּֽנְתָּה׃<verse eID="Ps.139.3"/></l>
                                <l level="1"><verse osisID="Ps.139.4" sID="Ps.139.4" n="ד"/>כִּ֤י אֵ֣ין מִ֭לָּה בִּלְשׁוֹנִ֑י</l>
                                <l level="2">הֵ֥ן יְ֝הֹוָ֗ה יָדַ֥עְתָּ כֻלָּֽהּ׃<verse eID="Ps.139.4"/></l>
                                <l level="1"><verse osisID="Ps.139.5" sID="Ps.139.5" n="ה"/>אָח֣וֹר וָקֶ֣דֶם צַרְתָּ֑נִי</l>
                                <l level="2">וַתָּ֖שֶׁת עָלַ֣י כַּפֶּֽכָה׃<verse eID="Ps.139.5"/></l>
                                <l level="1"><verse osisID="Ps.139.6" sID="Ps.139.6" n="ו"/><seg type="x-ketiv">פלאיה</seg> פְּלִ֣יאָֽה דַ֣עַת מִמֶּ֑נִּי</l>
                                <l level="2">נִ֝שְׂגְּבָ֗ה לֹא־א֥וּכַֽל לָֽהּ׃<verse eID="Ps.139.6"/></l>
                                <l level="1"><verse osisID="Ps.139.7" sID="Ps.139.7" n="ז"/>אָ֭נָ֥ה אֵלֵ֣ךְ מֵרוּחֶ֑ךָ</l>
                                <l level="2">וְ֝אָ֗נָה מִפָּנֶ֥יךָ אֶבְרָֽח׃<verse eID="Ps.139.7"/></l>
                                <l level="1"><verse osisID="Ps.139.8" sID="Ps.139.8" n="ח"/>אִם־אֶסַּ֣ק שָׁ֭מַיִם שָׁ֣ם אָ֑תָּה</l>
                                <l level="2">וְאַצִּ֖יעָה שְּׁא֣וֹל הִנֶּֽךָּ׃<verse eID="Ps.139.8"/></l>
                                <l level="1"><verse osisID="Ps.139.9" sID="Ps.139.9" n="ט"/>אֶשָּׂ֥א כַנְפֵי־שָׁ֑חַר</l>
                                <l level="2">אֶ֝שְׁכְּנָ֗ה בְּאַחֲרִ֥ית יָֽם׃<verse eID="Ps.139.9"/></l>
                                <l level="1"><verse osisID="Ps.139.10" sID="Ps.139.10" n="י"/>גַּם־שָׁ֭ם יָדְךָ֣ תַנְחֵ֑נִי</l>
                                <l level="2">וְֽתֹאחֲזֵ֥נִי יְמִינֶֽךָ׃<verse eID="Ps.139.10"/></l>
                                <l level="1"><verse osisID="Ps.139.11" sID="Ps.139.11" n="יא"/>וָ֭אֹמַר אַךְ־חֹ֣שֶׁךְ יְשׁוּפֵ֑נִי</l>
                                <l level="2">וְ֝לַ֗יְלָה א֣וֹר בַּעֲדֵֽנִי׃<verse eID="Ps.139.11"/></l>
                                <l level="1"><verse osisID="Ps.139.12" sID="Ps.139.12" n="יב"/>גַּם־חֹשֶׁךְ֮ לֹא־יַחְשִׁ֢יךְ מִ֫מֶּ֥ךָּ</l>
                                <l level="2">וְ֭לַיְלָה כַּיּ֣וֹם יָאִ֑יר</l>
                                <l level="2">כַּ֝חֲשֵׁיכָ֗ה כָּאוֹרָֽה׃<verse eID="Ps.139.12"/></l>
                                <l level="1"><verse osisID="Ps.139.13" sID="Ps.139.13" n="יג"/>כִּֽי־אַ֭תָּה קָנִ֣יתָ כִלְיֹתָ֑י</l>
                                <l level="2">תְּ֝סֻכֵּ֗נִי בְּבֶ֣טֶן אִמִּֽי׃<verse eID="Ps.139.13"/></l>
                                <l level="1"><verse osisID="Ps.139.14" sID="Ps.139.14" n="יד"/>אוֹדְךָ֗ עַ֤ל כִּ֥י נֽוֹרָא֗וֹת נִ֫פְלֵ֥יתִי</l>
                                <l level="2">נִפְלָאִ֥ים מַעֲשֶׂ֑יךָ</l>
                                <l level="2">וְ֝נַפְשִׁ֗י יֹדַ֥עַת מְאֹֽד׃<verse eID="Ps.139.14"/></l>
                                <l level="1"><verse osisID="Ps.139.15" sID="Ps.139.15" n="טו"/>לֹֽא־נִכְחַ֥ד עָצְמִ֗י מִ֫מֶּ֥ךָּ</l>
                                <l level="2">אֲשֶׁר־עֻשֵּׂ֥יתִי בַסֵּ֑תֶר</l>
                                <l level="3">רֻ֝קַּ֗מְתִּי בְּֽתַחְתִּיּ֥וֹת אָֽרֶץ׃<verse eID="Ps.139.15"/></l>
                                <l level="1"><verse osisID="Ps.139.16" sID="Ps.139.16" n="טז"/>גׇּלְמִ֤י ׀ רָ֘א֤וּ עֵינֶ֗יךָ</l>
                                <l level="2">וְעַֽל־סִפְרְךָ֮ כֻּלָּ֢ם יִכָּ֫תֵ֥בוּ</l>
                                <l level="3">יָמִ֥ים יֻצָּ֑רוּ</l>
                                <l level="3"><seg type="x-ketiv">ולא</seg> וְל֖וֹ אֶחָ֣ד בָּהֶֽם׃<verse eID="Ps.139.16"/></l>
                                <l level="1"><verse osisID="Ps.139.17" sID="Ps.139.17" n="יז"/>וְלִ֗י מַה־יָּקְר֣וּ רֵעֶ֣יךָ אֵ֑ל</l>
                                <l level="2">מֶ֥ה עָ֝צְמ֗וּ רָאשֵׁיהֶֽם׃<verse eID="Ps.139.17"/></l>
                                <l level="1"><verse osisID="Ps.139.18" sID="Ps.139.18" n="יח"/>אֶ֭סְפְּרֵם מֵח֣וֹל יִרְבּ֑וּן</l>
                                <l level="2">הֱ֝קִיצֹ֗תִי וְעוֹדִ֥י עִמָּֽךְ׃<verse eID="Ps.139.18"/></l>
                                <l level="1"><verse osisID="Ps.139.19" sID="Ps.139.19" n="יט"/>אִם־תִּקְטֹ֖ל אֱל֥וֹהַּ <seg type="x-paseq">׀</seg> רָשָׁ֑ע</l>
                                <l level="2">וְאַנְשֵׁ֥י דָ֝מִ֗ים ס֣וּרוּ מֶֽנִּי׃<verse eID="Ps.139.19"/></l>
                                <l level="1"><verse osisID="Ps.139.20" sID="Ps.139.20" n="כ"/>אֲשֶׁ֣ר יֹ֭מְרוּךָ לִמְזִמָּ֑ה</l>
                                <l level="2">נָשׂ֖וּא לַשָּׁ֣וְא עָרֶֽיךָ׃<verse eID="Ps.139.20"/></l>
                                <l level="1"><verse osisID="Ps.139.21" sID="Ps.139.21" n="כא"/>הֲלֽוֹא־מְשַׂנְאֶ֖יךָ יְהֹוָ֥ה <seg type="x-paseq">׀</seg> אֶשְׂנָ֑א</l>
                                <l level="2">וּ֝בִתְקוֹמְמֶ֗יךָ אֶתְקוֹטָֽט׃<verse eID="Ps.139.21"/></l>
                                <l level="1"><verse osisID="Ps.139.22" sID="Ps.139.22" n="כב"/>תַּכְלִ֣ית שִׂנְאָ֣ה שְׂנֵאתִ֑ים</l>
                                <l level="2">לְ֝אוֹיְבִ֗ים הָ֣יוּ לִֽי׃<verse eID="Ps.139.22"/></l>
                                <l level="1"><verse osisID="Ps.139.23" sID="Ps.139.23" n="כג"/>חׇקְרֵ֣נִי אֵ֭ל וְדַ֣ע לְבָבִ֑י</l>
                                <l level="2">בְּ֝חָנֵ֗נִי וְדַ֣ע שַׂרְעַפָּֽי׃<verse eID="Ps.139.23"/></l>
                                <l level="1"><verse osisID="Ps.139.24" sID="Ps.139.24" n="כד"/>וּרְאֵ֗ה אִם־דֶּֽרֶךְ־עֹ֥צֶב בִּ֑י</l>
                                <l level="2">וּ֝נְחֵ֗נִי בְּדֶ֣רֶךְ עוֹלָֽם׃<verse eID="Ps.139.24"/></l>
                            </lg>
                        </p>
                        <chapter eID="Ps.139"/>
                        <chapter osisID="Ps.140" sID="Ps.140" n="קמ"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.140.1" sID="Ps.140.1" n="א"/>לַמְנַצֵּ֗חַ מִזְמ֥וֹר לְדָוִֽד׃<verse eID="Ps.140.1"/></l>
                                <l level="1"><verse osisID="Ps.140.2" sID="Ps.140.2" n="ב"/>חַלְּצֵ֣נִי יְ֭הֹוָה מֵֽאָדָ֣ם רָ֑ע</l>
                                <l level="2">מֵאִ֖ישׁ חֲמָסִ֣ים תִּנְצְרֵֽנִי׃<verse eID="Ps.140.2"/></l>
                                <l level="1"><verse osisID="Ps.140.3" sID="Ps.140.3" n="ג"/>אֲשֶׁ֤ר חָשְׁב֣וּ רָע֣וֹת בְּלֵ֑ב</l>
                                <l level="2">כׇּל־י֝֗וֹם יָג֥וּרוּ מִלְחָמֽוֹת׃<verse eID="Ps.140.3"/></l>
                                <l level="1"><verse osisID="Ps.140.4" sID="Ps.140.4" n="ד"/>שָׁ֥נְנ֣וּ לְשׁוֹנָם֮ כְּֽמוֹ־נָ֫חָ֥שׁ</l>
                                <l level="2">חֲמַ֥ת עַכְשׁ֑וּב</l>
                                <l level="2">תַּ֖חַת שְׂפָתֵ֣ימוֹ סֶֽלָה׃<verse eID="Ps.140.4"/></l>
                                <l level="1"><verse osisID="Ps.140.5" sID="Ps.140.5" n="ה"/>שׇׁמְרֵ֤נִי יְהֹוָ֨ה ׀ מִ֘ידֵ֤י רָשָׁ֗ע</l>
                                <l level="2">מֵאִ֣ישׁ חֲמָסִ֣ים תִּנְצְרֵ֑נִי</l>
                                <l level="3">אֲשֶׁ֥ר חָ֝שְׁב֗וּ לִדְח֥וֹת פְּעָמָֽי׃<verse eID="Ps.140.5"/></l>
                                <l level="1"><verse osisID="Ps.140.6" sID="Ps.140.6" n="ו"/>טָ֥מְנֽוּ גֵאִ֨ים ׀ פַּ֡ח לִ֗י</l>
                                <l level="2">וַחֲבָלִ֗ים פָּ֣רְשׂוּ רֶ֭שֶׁת לְיַד־מַעְגָּ֑ל</l>
                                <l level="3">מֹקְשִׁ֖ים שָׁתוּ־לִ֣י סֶֽלָה׃<verse eID="Ps.140.6"/></l>
                                <l level="1"><verse osisID="Ps.140.7" sID="Ps.140.7" n="ז"/>אָמַ֣רְתִּי לַ֭יהֹוָה אֵ֣לִי אָ֑תָּה</l>
                                <l level="2">הַאֲזִ֥ינָה יְ֝הֹוָ֗ה ק֣וֹל תַּחֲנוּנָֽי׃<verse eID="Ps.140.7"/></l>
                                <l level="1"><verse osisID="Ps.140.8" sID="Ps.140.8" n="ח"/>יֱהֹוִ֣ה אֲ֭דֹנָי עֹ֣ז יְשׁוּעָתִ֑י</l>
                                <l level="2">סַכֹּ֥תָה לְ֝רֹאשִׁ֗י בְּי֣וֹם נָֽשֶׁק׃<verse eID="Ps.140.8"/></l>
                                <l level="1"><verse osisID="Ps.140.9" sID="Ps.140.9" n="ט"/>אַל־תִּתֵּ֣ן יְ֭הֹוָה מַאֲוַיֵּ֣י רָשָׁ֑ע</l>
                                <l level="2">זְמָמ֥וֹ אַל־תָּ֝פֵ֗ק יָר֥וּמוּ סֶֽלָה׃<verse eID="Ps.140.9"/></l>
                                <l level="1"><verse osisID="Ps.140.10" sID="Ps.140.10" n="י"/>רֹ֥אשׁ מְסִבָּ֑י</l>
                                <l level="2">עֲמַ֖ל שְׂפָתֵ֣ימוֹ <seg type="x-ketiv">יכסומו</seg> יְכַסֵּֽימוֹ׃<verse eID="Ps.140.10"/></l>
                                <l level="1"><verse osisID="Ps.140.11" sID="Ps.140.11" n="יא"/><seg type="x-ketiv">ימיטו</seg> יִמּ֥וֹטוּ עֲלֵיהֶ֗ם גֶּחָ֫לִ֥ים</l>
                                <l level="2">בָּאֵ֥שׁ יַפִּלֵ֑ם</l>
                                <l level="2">בְּ֝מַהֲמֹר֗וֹת בַּל־יָקֽוּמוּ׃<verse eID="Ps.140.11"/></l>
                                <l level="1"><verse osisID="Ps.140.12" sID="Ps.140.12" n="יב"/>אִ֥ישׁ לָשׁוֹן֮ בַּל־יִכּ֢וֹן בָּ֫אָ֥רֶץ</l>
                                <l level="2">אִישׁ־חָמָ֥ס רָ֑ע</l>
                                <l level="2">יְ֝צוּדֶ֗נּוּ לְמַדְחֵפֹֽת׃<verse eID="Ps.140.12"/></l>
                                <l level="1"><verse osisID="Ps.140.13" sID="Ps.140.13" n="יג"/><seg type="x-ketiv">ידעת</seg> יָדַ֗עְתִּי כִּֽי־יַעֲשֶׂ֣ה יְ֭הֹוָה דִּ֣ין עָנִ֑י</l>
                                <l level="2">מִ֝שְׁפַּ֗ט אֶבְיֹנִֽים׃<verse eID="Ps.140.13"/></l>
                                <l level="1"><verse osisID="Ps.140.14" sID="Ps.140.14" n="יד"/>אַ֣ךְ צַ֭דִּיקִים יוֹד֣וּ לִשְׁמֶ֑ךָ</l>
                                <l level="2">יֵשְׁב֥וּ יְ֝שָׁרִ֗ים אֶת־פָּנֶֽיךָ׃<verse eID="Ps.140.14"/></l>
                            </lg>
                        </p>
                        <chapter eID="Ps.140"/>
                        <chapter osisID="Ps.141" sID="Ps.141" n="קמא"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.141.1" sID="Ps.141.1" n="א"/>מִזְמ֗וֹר לְדָ֫וִ֥ד</l>
                                <l level="1">יְהֹוָ֣ה קְ֭רָאתִיךָ ח֣וּשָׁה לִּ֑י</l>
                                <l level="2">הַאֲזִ֥ינָה ק֝וֹלִ֗י בְּקׇרְאִי־לָֽךְ׃<verse eID="Ps.141.1"/></l>
                                <l level="1"><verse osisID="Ps.141.2" sID="Ps.141.2" n="ב"/>תִּכּ֤וֹן תְּפִלָּתִ֣י קְטֹ֣רֶת לְפָנֶ֑יךָ</l>
                                <l level="2">מַֽשְׂאַ֥ת כַּ֝פַּ֗י מִנְחַת־עָֽרֶב׃<verse eID="Ps.141.2"/></l>
                                <l level="1"><verse osisID="Ps.141.3" sID="Ps.141.3" n="ג"/>שִׁיתָ֣ה יְ֭הֹוָה שׇׁמְרָ֣ה לְפִ֑י</l>
                                <l level="2">נִ֝צְּרָ֗ה עַל־דַּ֥ל שְׂפָתָֽי׃<verse eID="Ps.141.3"/></l>
                                <l level="1"><verse osisID="Ps.141.4" sID="Ps.141.4" n="ד"/>אַל־תַּט־לִבִּ֨י לְדָבָ֪ר <seg type="x-paseq">׀</seg> רָ֡ע</l>
                                <l level="2">לְהִתְע֘וֹלֵ֤ל עֲלִל֨וֹת ׀ בְּרֶ֗שַׁע</l>
                                <l level="2">אֶת־אִישִׁ֥ים פֹּעֲלֵי־אָ֑וֶן</l>
                                <l level="3">וּבַל־אֶ֝לְחַ֗ם בְּמַנְעַמֵּיהֶֽם׃<verse eID="Ps.141.4"/></l>
                                <l level="1"><verse osisID="Ps.141.5" sID="Ps.141.5" n="ה"/>יֶ֥הֶלְמֵֽנִי צַדִּ֨יק ׀ חֶ֡סֶד וְֽיוֹכִיחֵ֗נִי</l>
                                <l level="2">שֶׁ֣מֶן רֹ֭אשׁ אַל־יָנִ֣י רֹאשִׁ֑י</l>
                                <l level="3">כִּי־ע֥וֹד וּ֝תְפִלָּתִ֗י בְּרָעוֹתֵיהֶֽם׃<verse eID="Ps.141.5"/></l>
                                <l level="1"><verse osisID="Ps.141.6" sID="Ps.141.6" n="ו"/>נִשְׁמְט֣וּ בִֽידֵי־סֶ֭לַע שֹׁפְטֵיהֶ֑ם</l>
                                <l level="2">וְשָׁמְע֥וּ אֲ֝מָרַ֗י כִּ֣י נָעֵֽמוּ׃<verse eID="Ps.141.6"/></l>
                                <l level="1"><verse osisID="Ps.141.7" sID="Ps.141.7" n="ז"/>כְּמ֤וֹ פֹלֵ֣חַ וּבֹקֵ֣עַ בָּאָ֑רֶץ</l>
                                <l level="2">נִפְזְר֥וּ עֲ֝צָמֵ֗ינוּ לְפִ֣י שְׁאֽוֹל׃<verse eID="Ps.141.7"/></l>
                                <l level="1"><verse osisID="Ps.141.8" sID="Ps.141.8" n="ח"/>כִּ֤י אֵלֶ֨יךָ ׀ יֱהֹוִ֣ה אֲדֹנָ֣י עֵינָ֑י</l>
                                <l level="2">בְּכָ֥ה חָ֝סִ֗יתִי אַל־תְּעַ֥ר נַפְשִֽׁי׃<verse eID="Ps.141.8"/></l>
                                <l level="1"><verse osisID="Ps.141.9" sID="Ps.141.9" n="ט"/>שׇׁמְרֵ֗נִי מִ֣ידֵי פַ֭ח יָ֣קְשׁוּ לִ֑י</l>
                                <l level="2">וּ֝מֹקְשׁ֗וֹת פֹּ֣עֲלֵי אָֽוֶן׃<verse eID="Ps.141.9"/></l>
                                <l level="1"><verse osisID="Ps.141.10" sID="Ps.141.10" n="י"/>יִפְּל֣וּ בְמַכְמֹרָ֣יו רְשָׁעִ֑ים</l>
                                <l level="2">יַ֥חַד אָ֝נֹכִ֗י עַֽד־אֶעֱבֽוֹר׃<verse eID="Ps.141.10"/></l>
                            </lg>
                        </p>
                        <chapter eID="Ps.141"/>
                        <chapter osisID="Ps.142" sID="Ps.142" n="קמב"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.142.1" sID="Ps.142.1" n="א"/>מַשְׂכִּ֥יל לְדָוִ֑ד</l>
                                <l level="1">בִּֽהְיוֹת֖וֹ בַמְּעָרָ֣ה תְפִלָּֽה׃<verse eID="Ps.142.1"/></l>
                                <l level="1"><verse osisID="Ps.142.2" sID="Ps.142.2" n="ב"/>ק֭וֹלִי אֶל־יְהֹוָ֣ה אֶזְעָ֑ק</l>
                                <l level="2">ק֝וֹלִ֗י אֶל־יְהֹוָ֥ה אֶתְחַנָּֽן׃<verse eID="Ps.142.2"/></l>
                                <l level="1"><verse osisID="Ps.142.3" sID="Ps.142.3" n="ג"/>אֶשְׁפֹּ֣ךְ לְפָנָ֣יו שִׂיחִ֑י</l>
                                <l level="2">צָ֝רָתִ֗י לְפָנָ֥יו אַגִּֽיד׃<verse eID="Ps.142.3"/></l>
                                <l level="1"><verse osisID="Ps.142.4" sID="Ps.142.4" n="ד"/>בְּהִתְעַטֵּ֬ף עָלַ֨י ׀ רוּחִ֗י</l>
                                <l level="2">וְאַתָּה֮ יָדַ֢עְתָּ נְֽתִיבָ֫תִ֥י</l>
                                <l level="3">בְּאֹֽרַח־ז֥וּ אֲהַלֵּ֑ךְ</l>
                                <l level="3">טָמְנ֖וּ פַ֣ח לִֽי׃<verse eID="Ps.142.4"/></l>
                                <l level="1"><verse osisID="Ps.142.5" sID="Ps.142.5" n="ה"/>הַבֵּ֤יט יָמִ֨ין ׀ וּרְאֵה֮ וְאֵֽין־לִ֢י מַ֫כִּ֥יר</l>
                                <l level="2">אָבַ֣ד מָנ֣וֹס מִמֶּ֑נִּי</l>
                                <l level="3">אֵ֖ין דּוֹרֵ֣שׁ לְנַפְשִֽׁי׃<verse eID="Ps.142.5"/></l>
                                <l level="1"><verse osisID="Ps.142.6" sID="Ps.142.6" n="ו"/>זָעַ֥קְתִּי אֵלֶ֗יךָ יְהֹ֫וָ֥ה</l>
                                <l level="2">אָ֭מַרְתִּי אַתָּ֣ה מַחְסִ֑י</l>
                                <l level="3">חֶ֝לְקִ֗י בְּאֶ֣רֶץ הַחַיִּֽים׃<verse eID="Ps.142.6"/></l>
                                <l level="1"><verse osisID="Ps.142.7" sID="Ps.142.7" n="ז"/>הַקְשִׁ֤יבָה ׀ אֶֽל־רִנָּתִי֮ כִּֽי־דַלּ֢וֹתִ֫י מְאֹ֥ד</l>
                                <l level="2">הַצִּילֵ֥נִי מֵרֹדְפַ֑י</l>
                                <l level="2">כִּ֖י אָמְצ֣וּ מִמֶּֽנִּי׃<verse eID="Ps.142.7"/></l>
                                <l level="1"><verse osisID="Ps.142.8" sID="Ps.142.8" n="ח"/>ה֘וֹצִ֤יאָה מִמַּסְגֵּ֨ר ׀ נַפְשִׁי֮ לְהוֹד֢וֹת אֶת־שְׁ֫מֶ֥ךָ</l>
                                <l level="2">בִּ֭י יַכְתִּ֣רוּ צַדִּיקִ֑ים</l>
                                <l level="3">כִּ֖י תִגְמֹ֣ל עָלָֽי׃<verse eID="Ps.142.8"/></l>
                            </lg>
                        </p>
                        <chapter eID="Ps.142"/>
                        <chapter osisID="Ps.143" sID="Ps.143" n="קמג"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.143.1" sID="Ps.143.1" n="א"/>מִזְמ֗וֹר לְדָ֫וִ֥ד</l>
                                <l level="1">יְהֹוָ֤ה ׀ שְׁמַ֬ע תְּפִלָּתִ֗י</l>
                                <l level="2">הַאֲזִ֥ינָה אֶל־תַּחֲנוּנַ֑י</l>
                                <l level="3">בֶּאֱמֻנָֽתְךָ֥ עֲ֝נֵ֗נִי בְּצִדְקָתֶֽךָ׃<verse eID="Ps.143.1"/></l>
                                <l level="1"><verse osisID="Ps.143.2" sID="Ps.143.2" n="ב"/>וְאַל־תָּב֣וֹא בְ֭מִשְׁפָּט אֶת־עַבְדֶּ֑ךָ</l>
                                <l level="2">כִּ֤י לֹֽא־יִצְדַּ֖ק לְפָנֶ֣יךָ כׇל־חָֽי׃<verse eID="Ps.143.2"/></l>
                                <l level="1"><verse osisID="Ps.143.3" sID="Ps.143.3" n="ג"/>כִּ֥י רָ֘דַ֤ף אוֹיֵ֨ב ׀ נַפְשִׁ֗י</l>
                                <l level="2">דִּכָּ֣א לָ֭אָרֶץ חַיָּתִ֑י</l>
                                <l level="3">הוֹשִׁבַ֥נִי בְ֝מַחֲשַׁכִּ֗ים כְּמֵתֵ֥י עוֹלָֽם׃<verse eID="Ps.143.3"/></l>
                                <l level="1"><verse osisID="Ps.143.4" sID="Ps.143.4" n="ד"/>וַתִּתְעַטֵּ֣ף עָלַ֣י רוּחִ֑י</l>
                                <l level="2">בְּ֝תוֹכִ֗י יִשְׁתּוֹמֵ֥ם לִבִּֽי׃<verse eID="Ps.143.4"/></l>
                                <l level="1"><verse osisID="Ps.143.5" sID="Ps.143.5" n="ה"/>זָ֘כַ֤רְתִּי יָמִ֨ים ׀ מִקֶּ֗דֶם</l>
                                <l level="2">הָגִ֥יתִי בְכׇל־פׇּעֳלֶ֑ךָ</l>
                                <l level="3">בְּֽמַעֲשֵׂ֖ה יָדֶ֣יךָ אֲשׂוֹחֵֽחַ׃<verse eID="Ps.143.5"/></l>
                                <l level="1"><verse osisID="Ps.143.6" sID="Ps.143.6" n="ו"/>פֵּרַ֣שְׂתִּי יָדַ֣י אֵלֶ֑יךָ</l>
                                <l level="2">נַפְשִׁ֓י ׀ כְּאֶרֶץ־עֲיֵפָ֖ה לְךָ֣ סֶֽלָה׃<verse eID="Ps.143.6"/></l>
                                <l level="1"><verse osisID="Ps.143.7" sID="Ps.143.7" n="ז"/>מַ֘הֵ֤ר עֲנֵ֨נִי ׀ יְהֹוָה֮ כָּלְתָ֢ה ר֫וּחִ֥י</l>
                                <l level="2">אַל־תַּסְתֵּ֣ר פָּנֶ֣יךָ מִמֶּ֑נִּי</l>
                                <l level="3">וְ֝נִמְשַׁ֗לְתִּי עִם־יֹ֥רְדֵי בֽוֹר׃<verse eID="Ps.143.7"/></l>
                                <l level="1"><verse osisID="Ps.143.8" sID="Ps.143.8" n="ח"/>הַשְׁמִ֘יעֵ֤נִי בַבֹּ֨קֶר ׀ חַסְדֶּךָ֮ כִּֽי־בְךָ֢ בָ֫טָ֥חְתִּי</l>
                                <l level="2">הוֹדִיעֵ֗נִי דֶּֽרֶךְ־ז֥וּ אֵלֵ֑ךְ</l>
                                <l level="3">כִּי־אֵ֝לֶ֗יךָ נָשָׂ֥אתִי נַפְשִֽׁי׃<verse eID="Ps.143.8"/></l>
                                <l level="1"><verse osisID="Ps.143.9" sID="Ps.143.9" n="ט"/>הַצִּילֵ֖נִי מֵאֹיְבַ֥י ׀ יְהֹוָ֗ה</l>
                                <l level="2">אֵלֶ֥יךָ כִסִּֽתִי׃<verse eID="Ps.143.9"/></l>
                                <l level="1"><verse osisID="Ps.143.10" sID="Ps.143.10" n="י"/>לַמְּדֵ֤נִי ׀ לַ֥עֲשׂ֣וֹת רְצוֹנֶךָ֮ כִּֽי־אַתָּ֢ה אֱל֫וֹהָ֥י</l>
                                <l level="2">רוּחֲךָ֥ טוֹבָ֑ה</l>
                                <l level="2">תַּ֝נְחֵ֗נִי בְּאֶ֣רֶץ מִישֽׁוֹר׃<verse eID="Ps.143.10"/></l>
                                <l level="1"><verse osisID="Ps.143.11" sID="Ps.143.11" n="יא"/>לְמַעַן־שִׁמְךָ֣ יְהֹוָ֣ה תְּחַיֵּ֑נִי</l>
                                <l level="2">בְּצִדְקָתְךָ֓ ׀ תּוֹצִ֖יא מִצָּרָ֣ה נַפְשִֽׁי׃<verse eID="Ps.143.11"/></l>
                                <l level="1"><verse osisID="Ps.143.12" sID="Ps.143.12" n="יב"/>וּֽבְחַסְדְּךָ֮ תַּצְמִ֢ית אֹ֫יְבָ֥י</l>
                                <l level="2">וְֽ֭הַאֲבַדְתָּ כׇּל־צֹרְרֵ֣י נַפְשִׁ֑י</l>
                                <l level="3">כִּ֝֗י אֲנִ֣י עַבְדֶּֽךָ׃<verse eID="Ps.143.12"/></l>
                            </lg>
                        </p>
                        <chapter eID="Ps.143"/>
                        <chapter osisID="Ps.144" sID="Ps.144" n="קמד"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.144.1" sID="Ps.144.1" n="א"/>לְדָוִ֨ד ׀ בָּ֘ר֤וּךְ יְהוָ֨ה ׀ צוּרִ֗י</l>
                                <l level="2">הַֽמְלַמֵּ֣ד יָדַ֣י לַקְרָ֑ב</l>
                                <l level="3">אֶ֝צְבְּעוֹתַ֗י לַמִּלְחָמָֽה׃<verse eID="Ps.144.1"/></l>
                                <l level="1"><verse osisID="Ps.144.2" sID="Ps.144.2" n="ב"/>חַסְדִּ֥י וּמְצוּדָתִי֮ מִשְׂגַּבִּ֢י וּֽמְפַלְטִ֫י לִ֥י</l>
                                <l level="2">מָ֭גִנִּי וּב֣וֹ חָסִ֑יתִי</l>
                                <l level="3">הָרוֹדֵ֖ד עַמִּ֣י תַחְתָּֽי׃<verse eID="Ps.144.2"/></l>
                                <l level="1"><verse osisID="Ps.144.3" sID="Ps.144.3" n="ג"/>יְֽהֹוָ֗ה מָֽה־אָ֭דָם וַתֵּדָעֵ֑הוּ</l>
                                <l level="2">בֶּן־אֱ֝נ֗וֹשׁ וַתְּחַשְּׁבֵֽהוּ׃<verse eID="Ps.144.3"/></l>
                                <l level="1"><verse osisID="Ps.144.4" sID="Ps.144.4" n="ד"/>אָ֭דָם לַהֶ֣בֶל דָּמָ֑ה</l>
                                <l level="2">יָ֝מָ֗יו כְּצֵ֣ל עוֹבֵֽר׃<verse eID="Ps.144.4"/></l>
                                <l level="1"><verse osisID="Ps.144.5" sID="Ps.144.5" n="ה"/>יְ֭הֹוָה הַט־שָׁמֶ֣יךָ וְתֵרֵ֑ד</l>
                                <l level="2">גַּ֖ע בֶּהָרִ֣ים וְֽיֶעֱשָֽׁנוּ׃<verse eID="Ps.144.5"/></l>
                                <l level="1"><verse osisID="Ps.144.6" sID="Ps.144.6" n="ו"/>בְּר֣וֹק בָּ֭רָק וּתְפִיצֵ֑ם</l>
                                <l level="2">שְׁלַ֥ח חִ֝צֶּ֗יךָ וּתְהֻמֵּֽם׃<verse eID="Ps.144.6"/></l>
                                <l level="1"><verse osisID="Ps.144.7" sID="Ps.144.7" n="ז"/>שְׁלַ֥ח יָדֶ֗יךָ מִמָּ֫ר֥וֹם</l>
                                <l level="2">פְּצֵ֣נִי וְ֭הַצִּילֵנִי מִמַּ֣יִם רַבִּ֑ים</l>
                                <l level="3">מִ֝יַּ֗ד בְּנֵ֣י נֵכָֽר׃<verse eID="Ps.144.7"/></l>
                                <l level="1"><verse osisID="Ps.144.8" sID="Ps.144.8" n="ח"/>אֲשֶׁ֣ר פִּ֭יהֶם דִּבֶּר־שָׁ֑וְא</l>
                                <l level="2">וִ֝ימִינָ֗ם יְמִ֣ין שָֽׁקֶר׃<verse eID="Ps.144.8"/></l>
                                <l level="1"><verse osisID="Ps.144.9" sID="Ps.144.9" n="ט"/>אֱֽלֹהִ֗ים שִׁ֣יר חָ֭דָשׁ אָשִׁ֣ירָה לָּ֑ךְ</l>
                                <l level="2">בְּנֵ֥בֶל עָ֝שׂ֗וֹר אֲזַמְּרָה־לָּֽךְ׃<verse eID="Ps.144.9"/></l>
                                <l level="1"><verse osisID="Ps.144.10" sID="Ps.144.10" n="י"/>הַנּוֹתֵ֥ן תְּשׁוּעָ֗ה לַמְּלָ֫כִ֥ים</l>
                                <l level="2">הַ֭פּוֹצֶה אֶת־דָּוִ֥ד עַבְדּ֗וֹ</l>
                                <l level="2">מֵחֶ֥רֶב רָעָֽה׃<verse eID="Ps.144.10"/></l>
                                <l level="1"><verse osisID="Ps.144.11" sID="Ps.144.11" n="יא"/>פְּצֵ֥נִי וְהַצִּילֵנִי֮ מִיַּ֢ד בְּֽנֵי־נֵ֫כָ֥ר</l>
                                <l level="2">אֲשֶׁ֣ר פִּ֭יהֶם דִּבֶּר־שָׁ֑וְא</l>
                                <l level="3">וִ֝ימִינָ֗ם יְמִ֣ין שָֽׁקֶר׃<verse eID="Ps.144.11"/></l>
                                <l level="1"><verse osisID="Ps.144.12" sID="Ps.144.12" n="יב"/>אֲשֶׁ֤ר בָּנֵ֨ינוּ ׀ כִּנְטִעִים֮</l>
                                <l level="2">מְגֻדָּלִ֢ים בִּֽנְעוּרֵ֫יהֶ֥ם</l>
                                <l level="1">בְּנוֹתֵ֥ינוּ כְזָוִיֹּ֑ת</l>
                                <l level="2">מְ֝חֻטָּב֗וֹת תַּבְנִ֥ית הֵיכָֽל׃<verse eID="Ps.144.12"/></l>
                                <l level="1"><verse osisID="Ps.144.13" sID="Ps.144.13" n="יג"/>מְזָוֵ֣ינוּ מְלֵאִים֮ מְפִיקִ֥ים מִזַּ֗ן אֶ֫ל זַ֥ן</l>
                                <l level="2">צֹאונֵ֣נוּ מַ֭אֲלִיפוֹת מְרֻבָּב֗וֹת</l>
                                <l level="2">בְּחוּצוֹתֵֽינוּ׃<verse eID="Ps.144.13"/></l>
                                <l level="1"><verse osisID="Ps.144.14" sID="Ps.144.14" n="יד"/>אַלּוּפֵ֗ינוּ מְֽסֻבָּ֫לִ֥ים</l>
                                <l level="2">אֵֽין־פֶּ֭רֶץ וְאֵ֣ין יוֹצֵ֑את</l>
                                <l level="3">וְאֵ֥ין צְ֝וָחָ֗ה בִּרְחֹבֹתֵֽינוּ׃<verse eID="Ps.144.14"/></l>
                                <l level="1"><verse osisID="Ps.144.15" sID="Ps.144.15" n="טו"/>אַשְׁרֵ֣י הָ֭עָם שֶׁכָּ֣כָה לּ֑וֹ</l>
                                <l level="2">אַֽשְׁרֵ֥י הָ֝עָ֗ם שֱׁיְהֹוָ֥ה אֱלֹהָֽיו׃<verse eID="Ps.144.15"/></l>
                            </lg>
                        </p>
                        <chapter eID="Ps.144"/>
                        <chapter osisID="Ps.145" sID="Ps.145" n="קמה"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.145.1" sID="Ps.145.1" n="א"/>תְּהִלָּ֗ה לְדָ֫וִ֥ד</l>
                                <l level="1">אֲרוֹמִמְךָ֣ אֱלוֹהַ֣י הַמֶּ֑לֶךְ</l>
                                <l level="2">וַאֲבָרְכָ֥ה שִׁ֝מְךָ֗ לְעוֹלָ֥ם וָעֶֽד׃<verse eID="Ps.145.1"/></l>
                                <l level="1"><verse osisID="Ps.145.2" sID="Ps.145.2" n="ב"/>בְּכָל־י֥וֹם אֲבָֽרְכֶ֑ךָּ</l>
                                <l level="2">וַאֲהַֽלְלָ֥ה שִׁ֝מְךָ֗ לְעוֹלָ֥ם וָעֶֽד׃<verse eID="Ps.145.2"/></l>
                                <l level="1"><verse osisID="Ps.145.3" sID="Ps.145.3" n="ג"/>גָּ֘ד֤וֹל יְהֹוָ֣ה וּמְהֻלָּ֣ל מְאֹ֑ד</l>
                                <l level="2">וְ֝לִגְדֻלָּת֗וֹ אֵ֣ין חֵֽקֶר׃<verse eID="Ps.145.3"/></l>
                                <l level="1"><verse osisID="Ps.145.4" sID="Ps.145.4" n="ד"/>דּ֣וֹר לְ֭דוֹר יְשַׁבַּ֣ח מַעֲשֶׂ֑יךָ</l>
                                <l level="2">וּגְב֖וּרֹתֶ֣יךָ יַגִּֽידוּ׃<verse eID="Ps.145.4"/></l>
                                <l level="1"><verse osisID="Ps.145.5" sID="Ps.145.5" n="ה"/>הֲ֭דַר כְּב֣וֹד הוֹדֶ֑ךָ</l>
                                <l level="2">וְדִבְרֵ֖י נִפְלְאֹתֶ֣יךָ אָשִֽׂיחָה׃<verse eID="Ps.145.5"/></l>
                                <l level="1"><verse osisID="Ps.145.6" sID="Ps.145.6" n="ו"/>וֶעֱז֣וּז נֽוֹרְאֹתֶ֣יךָ יֹאמֵ֑רוּ</l>
                                <l level="2"><seg type="x-ketiv">וגדלותיך</seg> וּגְדֻלָּתְךָ֥ אֲסַפְּרֶֽנָּה׃<verse eID="Ps.145.6"/></l>
                                <l level="1"><verse osisID="Ps.145.7" sID="Ps.145.7" n="ז"/>זֵ֣כֶר רַב־טוּבְךָ֣ יַבִּ֑יעוּ</l>
                                <l level="2">וְצִדְקָתְךָ֥ יְרַנֵּֽנוּ׃<verse eID="Ps.145.7"/></l>
                                <l level="1"><verse osisID="Ps.145.8" sID="Ps.145.8" n="ח"/>חַנּ֣וּן וְרַח֣וּם יְהֹוָ֑ה</l>
                                <l level="2">אֶ֥רֶךְ אַ֝פַּ֗יִם וּגְדׇל־חָֽסֶד׃<verse eID="Ps.145.8"/></l>
                                <l level="1"><verse osisID="Ps.145.9" sID="Ps.145.9" n="ט"/>טוֹב־יְהֹוָ֥ה לַכֹּ֑ל</l>
                                <l level="2">וְ֝רַחֲמָ֗יו עַל־כׇּל־מַעֲשָֽׂיו׃<verse eID="Ps.145.9"/></l>
                                <l level="1"><verse osisID="Ps.145.10" sID="Ps.145.10" n="י"/>יוֹד֣וּךָ יְ֭הֹוָה כׇּל־מַעֲשֶׂ֑יךָ</l>
                                <l level="2">וַ֝חֲסִידֶ֗יךָ יְבָרְכֽוּכָה׃<verse eID="Ps.145.10"/></l>
                                <l level="1"><verse osisID="Ps.145.11" sID="Ps.145.11" n="יא"/>כְּב֣וֹד מַלְכוּתְךָ֣ יֹאמֵ֑רוּ</l>
                                <l level="2">וּגְבוּרָתְךָ֥ יְדַבֵּֽרוּ׃<verse eID="Ps.145.11"/></l>
                                <l level="1"><verse osisID="Ps.145.12" sID="Ps.145.12" n="יב"/>לְהוֹדִ֤יעַ ׀ לִבְנֵ֣י הָ֭אָדָם גְּבוּרֹתָ֑יו</l>
                                <l level="2">וּ֝כְב֗וֹד הֲדַ֣ר מַלְכוּתֽוֹ׃<verse eID="Ps.145.12"/></l>
                                <l level="1"><verse osisID="Ps.145.13" sID="Ps.145.13" n="יג"/>מַֽלְכוּתְךָ֗ מַלְכ֥וּת כׇּל־עֹלָמִ֑ים</l>
                                <l level="2">וּ֝מֶֽמְשַׁלְתְּךָ֗ בְּכׇל־דּ֥וֹר וָדֹֽר׃<verse eID="Ps.145.13"/></l>
                                <l level="1"><verse osisID="Ps.145.14" sID="Ps.145.14" n="יד"/>סוֹמֵ֣ךְ יְ֭הֹוָה לְכׇל־הַנֹּפְלִ֑ים</l>
                                <l level="2">וְ֝זוֹקֵ֗ף לְכׇל־הַכְּפוּפִֽים׃<verse eID="Ps.145.14"/></l>
                                <l level="1"><verse osisID="Ps.145.15" sID="Ps.145.15" n="טו"/>עֵֽינֵי־כֹ֭ל אֵלֶ֣יךָ יְשַׂבֵּ֑רוּ</l>
                                <l level="2">וְאַתָּ֤ה נֽוֹתֵן־לָהֶ֖ם אֶת־אׇכְלָ֣ם בְּעִתּֽוֹ׃<verse eID="Ps.145.15"/></l>
                                <l level="1"><verse osisID="Ps.145.16" sID="Ps.145.16" n="טז"/>פּוֹתֵ֥חַ אֶת־יָדֶ֑ךָ</l>
                                <l level="2">וּמַשְׂבִּ֖יעַ לְכׇל־חַ֣י רָצֽוֹן׃<verse eID="Ps.145.16"/></l>
                                <l level="1"><verse osisID="Ps.145.17" sID="Ps.145.17" n="יז"/>צַדִּ֣יק יְ֭הֹוָה בְּכׇל־דְּרָכָ֑יו</l>
                                <l level="2">וְ֝חָסִ֗יד בְּכׇל־מַעֲשָֽׂיו׃<verse eID="Ps.145.17"/></l>
                                <l level="1"><verse osisID="Ps.145.18" sID="Ps.145.18" n="יח"/>קָר֣וֹב יְ֭הֹוָה לְכׇל־קֹרְאָ֑יו</l>
                                <l level="2">לְכֹ֤ל אֲשֶׁ֖ר יִקְרָאֻ֣הוּ בֶֽאֱמֶֽת׃<verse eID="Ps.145.18"/></l>
                                <l level="1"><verse osisID="Ps.145.19" sID="Ps.145.19" n="יט"/>רְצוֹן־יְרֵאָ֥יו יַעֲשֶׂ֑ה</l>
                                <l level="2">וְֽאֶת־שַׁוְעָתָ֥ם יִ֝שְׁמַ֗ע וְיוֹשִׁיעֵֽם׃<verse eID="Ps.145.19"/></l>
                                <l level="1"><verse osisID="Ps.145.20" sID="Ps.145.20" n="כ"/>שׁוֹמֵ֣ר יְ֭הֹוָה אֶת־כׇּל־אֹהֲבָ֑יו</l>
                                <l level="2">וְאֵ֖ת כׇּל־הָרְשָׁעִ֣ים יַשְׁמִֽיד׃<verse eID="Ps.145.20"/></l>
                                <l level="1"><verse osisID="Ps.145.21" sID="Ps.145.21" n="כא"/>תְּהִלַּ֥ת יְהֹוָ֗ה יְֽדַבֶּ֫ר פִּ֥י</l>
                                <l level="2">וִיבָרֵ֣ךְ כׇּל־בָּ֭שָׂר שֵׁ֥ם קׇדְשׁ֗וֹ לְעוֹלָ֥ם וָעֶֽד׃<verse eID="Ps.145.21"/></l>
                            </lg>
                        </p>
                        <chapter eID="Ps.145"/>
                        <chapter osisID="Ps.146" sID="Ps.146" n="קמו"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.146.1" sID="Ps.146.1" n="א"/>הַֽלְלוּ־יָ֡הּ</l>
                                <l level="1">הַֽלְלִ֥י נַ֝פְשִׁ֗י אֶת־יְהֹוָֽה׃<verse eID="Ps.146.1"/></l>
                                <l level="1"><verse osisID="Ps.146.2" sID="Ps.146.2" n="ב"/>אֲהַלְלָ֣ה יְהֹוָ֣ה בְּחַיָּ֑י</l>
                                <l level="2">אֲזַמְּרָ֖ה לֵאלֹהַ֣י בְּעוֹדִֽי׃<verse eID="Ps.146.2"/></l>
                                <l level="1"><verse osisID="Ps.146.3" sID="Ps.146.3" n="ג"/>אַל־תִּבְטְח֥וּ בִנְדִיבִ֑ים</l>
                                <l level="2">בְּבֶן־אָדָ֓ם ׀ שֶׁ֤אֵ֖ין ל֥וֹ תְשׁוּעָֽה׃<verse eID="Ps.146.3"/></l>
                                <l level="1"><verse osisID="Ps.146.4" sID="Ps.146.4" n="ד"/>תֵּצֵ֣א ר֭וּחוֹ יָשֻׁ֣ב לְאַדְמָת֑וֹ</l>
                                <l level="2">בַּיּ֥וֹם הַ֝ה֗וּא אָבְד֥וּ עֶשְׁתֹּֽנֹתָֽיו׃<verse eID="Ps.146.4"/></l>
                                <l level="1"><verse osisID="Ps.146.5" sID="Ps.146.5" n="ה"/>אַשְׁרֵ֗י שֶׁ֤אֵ֣ל יַעֲקֹ֣ב בְּעֶזְר֑וֹ</l>
                                <l level="2">שִׂ֝בְר֗וֹ עַל־יְהֹוָ֥ה אֱלֹהָֽיו׃<verse eID="Ps.146.5"/></l>
                                <l level="1"><verse osisID="Ps.146.6" sID="Ps.146.6" n="ו"/>עֹשֶׂ֤ה ׀ שָׁ֘מַ֤יִם וָאָ֗רֶץ</l>
                                <l level="2">אֶת־הַיָּ֥ם וְאֶת־כׇּל־אֲשֶׁר־בָּ֑ם</l>
                                <l level="3">הַשֹּׁמֵ֖ר אֱמֶ֣ת לְעוֹלָֽם׃<verse eID="Ps.146.6"/></l>
                                <l level="1"><verse osisID="Ps.146.7" sID="Ps.146.7" n="ז"/>עֹשֶׂ֤ה מִשְׁפָּ֨ט ׀ לָעֲשׁוּקִ֗ים</l>
                                <l level="2">נֹתֵ֣ן לֶ֭חֶם לָרְעֵבִ֑ים</l>
                                <l level="3">יְ֝הֹוָ֗ה מַתִּ֥יר אֲסוּרִֽים׃<verse eID="Ps.146.7"/></l>
                                <l level="1"><verse osisID="Ps.146.8" sID="Ps.146.8" n="ח"/>יְהֹוָ֤ה ׀ פֹּ֘קֵ֤חַ עִוְרִ֗ים</l>
                                <l level="2">יְ֭הֹוָה זֹקֵ֣ף כְּפוּפִ֑ים</l>
                                <l level="3">יְ֝הֹוָ֗ה אֹהֵ֥ב צַדִּיקִֽים׃<verse eID="Ps.146.8"/></l>
                                <l level="1"><verse osisID="Ps.146.9" sID="Ps.146.9" n="ט"/>יְהֹוָ֤ה ׀ שֹׁ֘מֵ֤ר אֶת־גֵּרִ֗ים</l>
                                <l level="2">יָת֣וֹם וְאַלְמָנָ֣ה יְעוֹדֵ֑ד</l>
                                <l level="3">וְדֶ֖רֶךְ רְשָׁעִ֣ים יְעַוֵּֽת׃<verse eID="Ps.146.9"/></l>
                                <l level="1"><verse osisID="Ps.146.10" sID="Ps.146.10" n="י"/>יִמְלֹ֤ךְ יְהֹוָ֨ה ׀ לְעוֹלָ֗ם</l>
                                <l level="2">אֱלֹהַ֣יִךְ צִ֭יּוֹן לְדֹ֥ר וָדֹ֗ר</l>
                                <l level="3">הַֽלְלוּ־יָֽהּ׃<verse eID="Ps.146.10"/></l>
                            </lg>
                        </p>
                        <chapter eID="Ps.146"/>
                        <chapter osisID="Ps.147" sID="Ps.147" n="קמז"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.147.1" sID="Ps.147.1" n="א"/>הַ֥לְלוּ יָ֨הּ ׀</l>
                                <l level="1">כִּי־ט֭וֹב זַמְּרָ֣ה אֱלֹהֵ֑ינוּ</l>
                                <l level="2">כִּי־נָ֝עִ֗ים נָאוָ֥ה תְהִלָּֽה׃<verse eID="Ps.147.1"/></l>
                                <l level="1"><verse osisID="Ps.147.2" sID="Ps.147.2" n="ב"/>בּוֹנֵ֣ה יְרֽוּשָׁלַ֣‍ִם יְהֹוָ֑ה</l>
                                <l level="2">נִדְחֵ֖י יִשְׂרָאֵ֣ל יְכַנֵּֽס׃<verse eID="Ps.147.2"/></l>
                                <l level="1"><verse osisID="Ps.147.3" sID="Ps.147.3" n="ג"/>הָ֭רֹפֵא לִשְׁב֣וּרֵי לֵ֑ב</l>
                                <l level="2">וּ֝מְחַבֵּ֗שׁ לְעַצְּבוֹתָֽם׃<verse eID="Ps.147.3"/></l>
                                <l level="1"><verse osisID="Ps.147.4" sID="Ps.147.4" n="ד"/>מוֹנֶ֣ה מִ֭סְפָּר לַכּוֹכָבִ֑ים</l>
                                <l level="2">לְ֝כֻלָּ֗ם שֵׁמ֥וֹת יִקְרָֽא׃<verse eID="Ps.147.4"/></l>
                                <l level="1"><verse osisID="Ps.147.5" sID="Ps.147.5" n="ה"/>גָּד֣וֹל אֲדוֹנֵ֣ינוּ וְרַב־כֹּ֑חַ</l>
                                <l level="2">לִ֝תְבוּנָת֗וֹ אֵ֣ין מִסְפָּֽר׃<verse eID="Ps.147.5"/></l>
                                <l level="1"><verse osisID="Ps.147.6" sID="Ps.147.6" n="ו"/>מְעוֹדֵ֣ד עֲנָוִ֣ים יְהֹוָ֑ה</l>
                                <l level="2">מַשְׁפִּ֖יל רְשָׁעִ֣ים עֲדֵי־אָֽרֶץ׃<verse eID="Ps.147.6"/></l>
                                <l level="1"><verse osisID="Ps.147.7" sID="Ps.147.7" n="ז"/>עֱנ֣וּ לַֽיהֹוָ֣ה בְּתוֹדָ֑ה</l>
                                <l level="2">זַמְּר֖וּ לֵאלֹהֵ֣ינוּ בְכִנּֽוֹר׃<verse eID="Ps.147.7"/></l>
                                <l level="1"><verse osisID="Ps.147.8" sID="Ps.147.8" n="ח"/>הַֽמְכַסֶּ֬ה שָׁמַ֨יִם ׀ בְּעָבִ֗ים</l>
                                <l level="2">הַמֵּכִ֣ין לָאָ֣רֶץ מָטָ֑ר</l>
                                <l level="3">הַמַּצְמִ֖יחַ הָרִ֣ים חָצִֽיר׃<verse eID="Ps.147.8"/></l>
                                <l level="1"><verse osisID="Ps.147.9" sID="Ps.147.9" n="ט"/>נוֹתֵ֣ן לִבְהֵמָ֣ה לַחְמָ֑הּ</l>
                                <l level="2">לִבְנֵ֥י עֹ֝רֵ֗ב אֲשֶׁ֣ר יִקְרָֽאוּ׃<verse eID="Ps.147.9"/></l>
                                <l level="1"><verse osisID="Ps.147.10" sID="Ps.147.10" n="י"/>לֹ֤א בִגְבוּרַ֣ת הַסּ֣וּס יֶחְפָּ֑ץ</l>
                                <l level="2">לֹא־בְשׁוֹקֵ֖י הָאִ֣ישׁ יִרְצֶֽה׃<verse eID="Ps.147.10"/></l>
                                <l level="1"><verse osisID="Ps.147.11" sID="Ps.147.11" n="יא"/>רוֹצֶ֣ה יְ֭הֹוָה אֶת־יְרֵאָ֑יו</l>
                                <l level="2">אֶת־הַֽמְיַחֲלִ֥ים לְחַסְדּֽוֹ׃<verse eID="Ps.147.11"/></l>
                                <l level="1"><verse osisID="Ps.147.12" sID="Ps.147.12" n="יב"/>שַׁבְּחִ֣י יְ֭רוּשָׁלַ‍ִם אֶת־יְהֹוָ֑ה</l>
                                <l level="2">הַֽלְלִ֖י אֱלֹהַ֣יִךְ צִיּֽוֹן׃<verse eID="Ps.147.12"/></l>
                                <l level="1"><verse osisID="Ps.147.13" sID="Ps.147.13" n="יג"/>כִּֽי־חִ֭זַּק בְּרִיחֵ֣י שְׁעָרָ֑יִךְ</l>
                                <l level="2">בֵּרַ֖ךְ בָּנַ֣יִךְ בְּקִרְבֵּֽךְ׃<verse eID="Ps.147.13"/></l>
                                <l level="1"><verse osisID="Ps.147.14" sID="Ps.147.14" n="יד"/>הַשָּׂם־גְּבוּלֵ֥ךְ שָׁל֑וֹם</l>
                                <l level="2">חֵ֥לֶב חִ֝טִּ֗ים יַשְׂבִּיעֵֽךְ׃<verse eID="Ps.147.14"/></l>
                                <l level="1"><verse osisID="Ps.147.15" sID="Ps.147.15" n="טו"/>הַשֹּׁלֵ֣חַ אִמְרָת֣וֹ אָ֑רֶץ</l>
                                <l level="2">עַד־מְ֝הֵרָ֗ה יָר֥וּץ דְּבָרֽוֹ׃<verse eID="Ps.147.15"/></l>
                                <l level="1"><verse osisID="Ps.147.16" sID="Ps.147.16" n="טז"/>הַנֹּתֵ֣ן שֶׁ֣לֶג כַּצָּ֑מֶר</l>
                                <l level="2">כְּ֝פ֗וֹר כָּאֵ֥פֶר יְפַזֵּֽר׃<verse eID="Ps.147.16"/></l>
                                <l level="1"><verse osisID="Ps.147.17" sID="Ps.147.17" n="יז"/>מַשְׁלִ֣יךְ קַֽרְח֣וֹ כְפִתִּ֑ים</l>
                                <l level="2">לִפְנֵ֥י קָ֝רָת֗וֹ מִ֣י יַעֲמֹֽד׃<verse eID="Ps.147.17"/></l>
                                <l level="1"><verse osisID="Ps.147.18" sID="Ps.147.18" n="יח"/>יִשְׁלַ֣ח דְּבָר֣וֹ וְיַמְסֵ֑ם</l>
                                <l level="2">יַשֵּׁ֥ב ר֝וּח֗וֹ יִזְּלוּ־מָֽיִם׃<verse eID="Ps.147.18"/></l>
                                <l level="1"><verse osisID="Ps.147.19" sID="Ps.147.19" n="יט"/>מַגִּ֣יד דְּבָרָ֣ו לְיַעֲקֹ֑ב</l>
                                <l level="2">חֻקָּ֥יו וּ֝מִשְׁפָּטָ֗יו לְיִשְׂרָאֵֽל׃<verse eID="Ps.147.19"/></l>
                                <l level="1"><verse osisID="Ps.147.20" sID="Ps.147.20" n="כ"/>לֹ֘א עָ֤שָׂה כֵ֨ן ׀ לְכׇל־גּ֗וֹי</l>
                                <l level="2">וּמִשְׁפָּטִ֥ים בַּל־יְדָע֗וּם</l>
                                <l level="3">הַֽלְלוּ־יָֽהּ׃<verse eID="Ps.147.20"/></l>
                            </lg>
                        </p>
                        <chapter eID="Ps.147"/>
                        <chapter osisID="Ps.148" sID="Ps.148" n="קמח"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.148.1" sID="Ps.148.1" n="א"/>הַ֥לְלוּ יָ֨הּ ׀</l>
                                <l level="1">הַֽלְל֣וּ אֶת־יְ֭הֹוָה מִן־הַשָּׁמַ֑יִם</l>
                                <l level="2">הַֽ֝לְל֗וּהוּ בַּמְּרוֹמִֽים׃<verse eID="Ps.148.1"/></l>
                                <l level="1"><verse osisID="Ps.148.2" sID="Ps.148.2" n="ב"/>הַֽלְל֥וּהוּ כׇל־מַלְאָכָ֑יו</l>
                                <l level="2">הַ֝לְל֗וּהוּ כׇּל־צְבָאָֽו׃<verse eID="Ps.148.2"/></l>
                                <l level="1"><verse osisID="Ps.148.3" sID="Ps.148.3" n="ג"/>הַֽ֭לְלוּהוּ שֶׁ֣מֶשׁ וְיָרֵ֑חַ</l>
                                <l level="2">הַֽ֝לְל֗וּהוּ כׇּל־כּ֥וֹכְבֵי אֽוֹר׃<verse eID="Ps.148.3"/></l>
                                <l level="1"><verse osisID="Ps.148.4" sID="Ps.148.4" n="ד"/>הַֽ֭לְלוּהוּ שְׁמֵ֣י הַשָּׁמָ֑יִם</l>
                                <l level="2">וְ֝הַמַּ֗יִם אֲשֶׁ֤ר ׀ מֵעַ֬ל הַשָּׁמָֽיִם׃<verse eID="Ps.148.4"/></l>
                                <l level="1"><verse osisID="Ps.148.5" sID="Ps.148.5" n="ה"/>יְֽ֭הַלְלוּ אֶת־שֵׁ֣ם יְהֹוָ֑ה</l>
                                <l level="2">כִּ֤י ה֖וּא צִוָּ֣ה וְנִבְרָֽאוּ׃<verse eID="Ps.148.5"/></l>
                                <l level="1"><verse osisID="Ps.148.6" sID="Ps.148.6" n="ו"/>וַיַּעֲמִידֵ֣ם לָעַ֣ד לְעוֹלָ֑ם</l>
                                <l level="2">חׇק־נָ֝תַ֗ן וְלֹ֣א יַעֲבֽוֹר׃<verse eID="Ps.148.6"/></l>
                                <l level="1"><verse osisID="Ps.148.7" sID="Ps.148.7" n="ז"/>הַֽלְל֣וּ אֶת־יְ֭הֹוָה מִן־הָאָ֑רֶץ</l>
                                <l level="2">תַּ֝נִּינִ֗ים וְכׇל־תְּהֹמֽוֹת׃<verse eID="Ps.148.7"/></l>
                                <l level="1"><verse osisID="Ps.148.8" sID="Ps.148.8" n="ח"/>אֵ֣שׁ וּ֭בָרָד שֶׁ֣לֶג וְקִיט֑וֹר</l>
                                <l level="2">ר֥וּחַ סְ֝עָרָ֗ה עֹשָׂ֥ה דְבָרֽוֹ׃<verse eID="Ps.148.8"/></l>
                                <l level="1"><verse osisID="Ps.148.9" sID="Ps.148.9" n="ט"/>הֶהָרִ֥ים וְכׇל־גְּבָע֑וֹת</l>
                                <l level="2">עֵ֥ץ פְּ֝רִ֗י וְכׇל־אֲרָזִֽים׃<verse eID="Ps.148.9"/></l>
                                <l level="1"><verse osisID="Ps.148.10" sID="Ps.148.10" n="י"/>הַחַיָּ֥ה וְכׇל־בְּהֵמָ֑ה</l>
                                <l level="2">רֶ֝֗מֶשׂ וְצִפּ֥וֹר כָּנָֽף׃<verse eID="Ps.148.10"/></l>
                                <l level="1"><verse osisID="Ps.148.11" sID="Ps.148.11" n="יא"/>מַלְכֵי־אֶ֭רֶץ וְכׇל־לְאֻמִּ֑ים</l>
                                <l level="2">שָׂ֝רִ֗ים וְכׇל־שֹׁ֥פְטֵי אָֽרֶץ׃<verse eID="Ps.148.11"/></l>
                                <l level="1"><verse osisID="Ps.148.12" sID="Ps.148.12" n="יב"/>בַּחוּרִ֥ים וְגַם־בְּתוּל֑וֹת</l>
                                <l level="2">זְ֝קֵנִ֗ים עִם־נְעָרִֽים׃<verse eID="Ps.148.12"/></l>
                                <l level="1"><verse osisID="Ps.148.13" sID="Ps.148.13" n="יג"/>יְהַלְל֤וּ ׀ אֶת־שֵׁ֬ם יְהֹוָ֗ה</l>
                                <l level="2">כִּֽי־נִשְׂגָּ֣ב שְׁמ֣וֹ לְבַדּ֑וֹ</l>
                                <l level="3">ה֝וֹד֗וֹ עַל־אֶ֥רֶץ וְשָׁמָֽיִם׃<verse eID="Ps.148.13"/></l>
                                <l level="1"><verse osisID="Ps.148.14" sID="Ps.148.14" n="יד"/>וַיָּ֤רֶם קֶ֨רֶן ׀ לְעַמּ֡וֹ תְּהִלָּ֤ה לְֽכׇל־חֲסִידָ֗יו</l>
                                <l level="2">לִבְנֵ֣י יִ֭שְׂרָאֵל עַ֥ם קְרֹב֗וֹ</l>
                                <l level="3">הַֽלְלוּ־יָֽהּ׃<verse eID="Ps.148.14"/></l>
                            </lg>
                        </p>
                        <chapter eID="Ps.148"/>
                        <chapter osisID="Ps.149" sID="Ps.149" n="קמט"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.149.1" sID="Ps.149.1" n="א"/>הַ֥לְלוּ יָ֨הּ ׀</l>
                                <l level="1">שִׁ֣ירוּ לַֽ֭יהֹוָה שִׁ֣יר חָדָ֑שׁ</l>
                                <l level="2">תְּ֝הִלָּת֗וֹ בִּקְהַ֥ל חֲסִידִֽים׃<verse eID="Ps.149.1"/></l>
                                <l level="1"><verse osisID="Ps.149.2" sID="Ps.149.2" n="ב"/>יִשְׂמַ֣ח יִשְׂרָאֵ֣ל בְּעֹשָׂ֑יו</l>
                                <l level="2">בְּנֵֽי־צִ֝יּ֗וֹן יָגִ֥ילוּ בְמַלְכָּֽם׃<verse eID="Ps.149.2"/></l>
                                <l level="1"><verse osisID="Ps.149.3" sID="Ps.149.3" n="ג"/>יְהַלְל֣וּ שְׁמ֣וֹ בְמָח֑וֹל</l>
                                <l level="2">בְּתֹ֥ף וְ֝כִנּ֗וֹר יְזַמְּרוּ־לֽוֹ׃<verse eID="Ps.149.3"/></l>
                                <l level="1"><verse osisID="Ps.149.4" sID="Ps.149.4" n="ד"/>כִּֽי־רוֹצֶ֣ה יְהֹוָ֣ה בְּעַמּ֑וֹ</l>
                                <l level="2">יְפָאֵ֥ר עֲ֝נָוִ֗ים בִּישׁוּעָֽה׃<verse eID="Ps.149.4"/></l>
                                <l level="1"><verse osisID="Ps.149.5" sID="Ps.149.5" n="ה"/>יַעְלְז֣וּ חֲסִידִ֣ים בְּכָב֑וֹד</l>
                                <l level="2">יְ֝רַנְּנ֗וּ עַל־מִשְׁכְּבוֹתָֽם׃<verse eID="Ps.149.5"/></l>
                                <l level="1"><verse osisID="Ps.149.6" sID="Ps.149.6" n="ו"/>רוֹמְמ֣וֹת אֵ֭ל בִּגְרוֹנָ֑ם</l>
                                <l level="2">וְחֶ֖רֶב פִּיפִיּ֣וֹת בְּיָדָֽם׃<verse eID="Ps.149.6"/></l>
                                <l level="1"><verse osisID="Ps.149.7" sID="Ps.149.7" n="ז"/>לַעֲשׂ֣וֹת נְ֭קָמָה בַּגּוֹיִ֑ם</l>
                                <l level="2">תּ֝וֹכֵח֗וֹת בַּלְאֻמִּֽים׃<verse eID="Ps.149.7"/></l>
                                <l level="1"><verse osisID="Ps.149.8" sID="Ps.149.8" n="ח"/>לֶאְסֹ֣ר מַלְכֵיהֶ֣ם בְּזִקִּ֑ים</l>
                                <l level="2">וְ֝נִכְבְּדֵיהֶ֗ם בְּכַבְלֵ֥י בַרְזֶֽל׃<verse eID="Ps.149.8"/></l>
                                <l level="1"><verse osisID="Ps.149.9" sID="Ps.149.9" n="ט"/>לַעֲשׂ֤וֹת בָּהֶ֨ם ׀ מִשְׁפָּ֬ט כָּת֗וּב</l>
                                <l level="2">הָדָ֣ר ה֭וּא לְכׇל־חֲסִידָ֗יו</l>
                                <l level="3">הַֽלְלוּ־יָֽהּ׃<verse eID="Ps.149.9"/></l>
                            </lg>
                        </p>
                        <chapter eID="Ps.149"/>
                        <chapter osisID="Ps.150" sID="Ps.150" n="קנ"/>
                        <p>
                            <lb/>
                            <lb/>
                            <lg>
                                <l level="1"><verse osisID="Ps.150.1" sID="Ps.150.1" n="א"/>הַ֥לְלוּ יָ֨הּ ׀</l>
                                <l level="1">הַֽלְלוּ־אֵ֥ל בְּקָדְשׁ֑וֹ</l>
                                <l level="2">הַֽ֝לְל֗וּהוּ בִּרְקִ֥יעַ עֻזּֽוֹ׃<verse eID="Ps.150.1"/></l>
                                <l level="1"><verse osisID="Ps.150.2" sID="Ps.150.2" n="ב"/>הַלְל֥וּהוּ בִגְבוּרֹתָ֑יו</l>
                                <l level="2">הַ֝לְל֗וּהוּ כְּרֹ֣ב גֻּדְלֽוֹ׃<verse eID="Ps.150.2"/></l>
                                <l level="1"><verse osisID="Ps.150.3" sID="Ps.150.3" n="ג"/>הַ֭לְלוּהוּ בְּתֵ֣קַע שׁוֹפָ֑ר</l>
                                <l level="2">הַ֝לְל֗וּהוּ בְּנֵ֣בֶל וְכִנּֽוֹר׃<verse eID="Ps.150.3"/></l>
                                <l level="1"><verse osisID="Ps.150.4" sID="Ps.150.4" n="ד"/>הַ֭לְלוּהוּ בְּתֹ֣ף וּמָח֑וֹל</l>
                                <l level="2">הַֽ֝לְל֗וּהוּ בְּמִנִּ֥ים וְעֻגָֽב׃<verse eID="Ps.150.4"/></l>
                                <l level="1"><verse osisID="Ps.150.5" sID="Ps.150.5" n="ה"/>הַלְל֥וּהוּ בְצִלְצְלֵי־שָׁ֑מַע</l>
                                <l level="2">הַֽ֝לְל֗וּהוּ בְּֽצִלְצְלֵ֥י תְרוּעָֽה׃<verse eID="Ps.150.5"/></l>
                                <l level="1"><verse osisID="Ps.150.6" sID="Ps.150.6" n="ו"/>כֹּ֣ל הַ֭נְּשָׁמָה תְּהַלֵּ֥ל יָ֗הּ</l>
                                <l level="2">הַֽלְלוּ־יָֽהּ׃<verse eID="Ps.150.6"/></l>
                            </lg>
                        </p>
                        <chapter eID="Ps.150"/>
                    </div>
                </div></books>