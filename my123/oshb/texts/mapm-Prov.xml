<?xml version="1.0" encoding="utf-8"?><books
>
<div
 type="book" osisID="Prov">
                    <title>משלי</title>
                    <chapter osisID="Prov.1" sID="Prov.1" n="א"/>
                    <p>
                        <lg>
                            <l level="1"><verse osisID="Prov.1.1" sID="Prov.1.1" n="א"/><seg type="x-big">מִ֭</seg>שְׁלֵי שְׁלֹמֹ֣ה בֶן־דָּוִ֑ד</l>
                            <l level="2">מֶ֝֗לֶךְ יִשְׂרָאֵֽל׃<verse eID="Prov.1.1"/></l>
                            <l level="1"><verse osisID="Prov.1.2" sID="Prov.1.2" n="ב"/> לָדַ֣עַת חׇכְמָ֣ה וּמוּסָ֑ר</l>
                            <l level="2">לְ֝הָבִ֗ין אִמְרֵ֥י בִינָֽה׃<verse eID="Prov.1.2"/></l>
                            <l level="1"><verse osisID="Prov.1.3" sID="Prov.1.3" n="ג"/> לָ֭קַחַת מוּסַ֣ר הַשְׂכֵּ֑ל</l>
                            <l level="2">צֶ֥דֶק וּ֝מִשְׁפָּ֗ט וּמֵשָׁרִֽים׃<verse eID="Prov.1.3"/></l>
                            <l level="1"><verse osisID="Prov.1.4" sID="Prov.1.4" n="ד"/> לָתֵ֣ת לִפְתָאיִ֣ם עׇרְמָ֑ה</l>
                            <l level="2">לְ֝נַ֗עַר דַּ֣עַת וּמְזִמָּֽה׃<verse eID="Prov.1.4"/></l>
                            <l level="1"><verse osisID="Prov.1.5" sID="Prov.1.5" n="ה"/> יִשְׁמַ֣ע חָ֭כָם וְי֣וֹסֶף לֶ֑קַח</l>
                            <l level="2">וְ֝נָב֗וֹן תַּחְבֻּל֥וֹת יִקְנֶֽה׃<verse eID="Prov.1.5"/></l>
                            <l level="1"><verse osisID="Prov.1.6" sID="Prov.1.6" n="ו"/> לְהָבִ֣ין מָ֭שָׁל וּמְלִיצָ֑ה</l>
                            <l level="2">דִּבְרֵ֥י חֲ֝כָמִ֗ים וְחִידֹתָֽם׃<verse eID="Prov.1.6"/></l>
                            <l level="1"><verse osisID="Prov.1.7" sID="Prov.1.7" n="ז"/> יִרְאַ֣ת יְ֭הֹוָה רֵאשִׁ֣ית דָּ֑עַת</l>
                            <l level="2">חׇכְמָ֥ה וּ֝מוּסָ֗ר אֱוִילִ֥ים בָּֽזוּ׃<verse eID="Prov.1.7"/></l>
                        </lg>
                        <lg>
                            <l level="1"><verse osisID="Prov.1.8" sID="Prov.1.8" n="ח"/> שְׁמַ֣ע בְּ֭נִי מוּסַ֣ר אָבִ֑יךָ</l>
                            <l level="2">וְאַל־תִּ֝טֹּ֗שׁ תּוֹרַ֥ת אִמֶּֽךָ׃<verse eID="Prov.1.8"/></l>
                            <l level="1"><verse osisID="Prov.1.9" sID="Prov.1.9" n="ט"/> כִּ֤י ׀ לִוְיַ֤ת חֵ֓ן הֵ֬ם לְרֹאשֶׁ֑ךָ</l>
                            <l level="2">וַ֝עֲנָקִ֗ים לְגַרְגְּרֹתֶֽךָ׃<verse eID="Prov.1.9"/></l>
                            <l level="1"><verse osisID="Prov.1.10" sID="Prov.1.10" n="י"/> בְּנִ֡י</l>
                            <l level="2">אִם־יְפַתּ֥וּךָ חַ֝טָּאִ֗ים אַל־תֹּבֵֽא׃<verse eID="Prov.1.10"/></l>
                            <l level="1"><verse osisID="Prov.1.11" sID="Prov.1.11" n="יא"/> אִם־יֹאמְרוּ֮ לְכָ֢ה אִ֫תָּ֥נוּ</l>
                            <l level="2">נֶאֶרְבָ֥ה לְדָ֑ם</l>
                            <l level="3">נִצְפְּנָ֖ה לְנָקִ֣י חִנָּֽם׃<verse eID="Prov.1.11"/></l>
                            <l level="1"><verse osisID="Prov.1.12" sID="Prov.1.12" n="יב"/> נִ֭בְלָעֵם כִּשְׁא֣וֹל חַיִּ֑ים</l>
                            <l level="2">וּ֝תְמִימִ֗ים כְּי֣וֹרְדֵי בֽוֹר׃<verse eID="Prov.1.12"/></l>
                            <l level="1"><verse osisID="Prov.1.13" sID="Prov.1.13" n="יג"/> כׇּל־ה֣וֹן יָקָ֣ר נִמְצָ֑א</l>
                            <l level="2">נְמַלֵּ֖א בָתֵּ֣ינוּ שָׁלָֽל׃<verse eID="Prov.1.13"/></l>
                            <l level="1"><verse osisID="Prov.1.14" sID="Prov.1.14" n="יד"/> גּ֭וֹרָ֣לְךָ תַּפִּ֣יל בְּתוֹכֵ֑נוּ</l>
                            <l level="2">כִּ֥יס אֶ֝חָ֗ד יִהְיֶ֥ה לְכֻלָּֽנוּ׃<verse eID="Prov.1.14"/></l>
                            <l level="1"><verse osisID="Prov.1.15" sID="Prov.1.15" n="טו"/> בְּנִ֗י אַל־תֵּלֵ֣ךְ בְּדֶ֣רֶךְ אִתָּ֑ם</l>
                            <l level="2">מְנַ֥ע רַ֝גְלְךָ֗ מִנְּתִיבָתָֽם׃<verse eID="Prov.1.15"/></l>
                            <l level="1"><verse osisID="Prov.1.16" sID="Prov.1.16" n="טז"/> כִּ֣י רַ֭גְלֵיהֶם לָרַ֣ע יָר֑וּצוּ</l>
                            <l level="2">וִ֝ימַהֲר֗וּ לִשְׁפׇּךְ־דָּֽם׃<verse eID="Prov.1.16"/></l>
                            <l level="1"><verse osisID="Prov.1.17" sID="Prov.1.17" n="יז"/> כִּֽי־חִ֭נָּם מְזֹרָ֣ה הָרָ֑שֶׁת</l>
                            <l level="2">בְּ֝עֵינֵ֗י כׇּל־בַּ֥עַל כָּנָֽף׃<verse eID="Prov.1.17"/></l>
                            <l level="1"><verse osisID="Prov.1.18" sID="Prov.1.18" n="יח"/> וְ֭הֵם לְדָמָ֣ם יֶאֱרֹ֑בוּ</l>
                            <l level="2">יִ֝צְפְּנ֗וּ לְנַפְשֹׁתָֽם׃<verse eID="Prov.1.18"/></l>
                            <l level="1"><verse osisID="Prov.1.19" sID="Prov.1.19" n="יט"/> כֵּ֗ן אׇ֭רְחוֹת כׇּל־בֹּ֣צֵֽעַ בָּ֑צַע</l>
                            <l level="2">אֶת־נֶ֖פֶשׁ בְּעָלָ֣יו יִקָּֽח׃<verse eID="Prov.1.19"/></l>
                            <l level="1"><verse osisID="Prov.1.20" sID="Prov.1.20" n="כ"/> חׇ֭כְמוֹת בַּח֣וּץ תָּרֹ֑נָּה</l>
                            <l level="2">בָּ֝רְחֹב֗וֹת תִּתֵּ֥ן קוֹלָֽהּ׃<verse eID="Prov.1.20"/></l>
                            <l level="1"><verse osisID="Prov.1.21" sID="Prov.1.21" n="כא"/> בְּרֹ֥אשׁ הֹמִיּ֗וֹת תִּ֫קְרָ֥א</l>
                            <l level="2">בְּפִתְחֵ֖י שְׁעָרִ֥ים בָּעִ֗יר</l>
                            <l level="2">אֲמָרֶ֥יהָ תֹאמֵֽר׃<verse eID="Prov.1.21"/></l>
                            <l level="1"><verse osisID="Prov.1.22" sID="Prov.1.22" n="כב"/> עַד־מָתַ֣י <seg type="x-paseq">׀</seg> פְּתָיִם֮ תְּֽאֵהֲב֫וּ פֶ֥תִי</l>
                            <l level="2">וְלֵצִ֗ים לָ֭צוֹן חָמְד֣וּ לָהֶ֑ם</l>
                            <l level="3">וּ֝כְסִילִ֗ים יִשְׂנְאוּ־דָֽעַת׃<verse eID="Prov.1.22"/></l>
                            <l level="1"><verse osisID="Prov.1.23" sID="Prov.1.23" n="כג"/> תָּשׁ֗וּבוּ לְֽת֫וֹכַחְתִּ֥י</l>
                            <l level="2">הִנֵּ֤ה אַבִּ֣יעָה לָכֶ֣ם רוּחִ֑י</l>
                            <l level="3">אוֹדִ֖יעָה דְבָרַ֣י אֶתְכֶֽם׃<verse eID="Prov.1.23"/></l>
                            <l level="1"><verse osisID="Prov.1.24" sID="Prov.1.24" n="כד"/> יַ֣עַן קָ֭רָאתִי וַתְּמָאֵ֑נוּ</l>
                            <l level="2">נָטִ֥יתִי יָ֝דִ֗י וְאֵ֣ין מַקְשִֽׁיב׃<verse eID="Prov.1.24"/></l>
                            <l level="1"><verse osisID="Prov.1.25" sID="Prov.1.25" n="כה"/> וַתִּפְרְע֥וּ כׇל־עֲצָתִ֑י</l>
                            <l level="2">וְ֝תוֹכַחְתִּ֗י לֹ֣א אֲבִיתֶֽם׃<verse eID="Prov.1.25"/></l>
                            <l level="1"><verse osisID="Prov.1.26" sID="Prov.1.26" n="כו"/> גַּם־אֲ֭נִי בְּאֵידְכֶ֣ם אֶשְׂחָ֑ק</l>
                            <l level="2">אֶ֝לְעַ֗ג בְּבֹ֣א פַחְדְּכֶֽם׃<verse eID="Prov.1.26"/></l>
                            <l level="1"><verse osisID="Prov.1.27" sID="Prov.1.27" n="כז"/> בְּבֹ֤א <seg type="x-ketiv">כשאוה</seg> כְשׁוֹאָ֨ה ׀ פַּחְדְּכֶ֗ם</l>
                            <l level="2">וְֽ֭אֵידְכֶם כְּסוּפָ֣ה יֶאֱתֶ֑ה</l>
                            <l level="3">בְּבֹ֥א עֲ֝לֵיכֶ֗ם צָרָ֥ה וְצוּקָֽה׃<verse eID="Prov.1.27"/></l>
                            <l level="1"><verse osisID="Prov.1.28" sID="Prov.1.28" n="כח"/> אָ֣ז יִ֭קְרָאֻנְנִי וְלֹ֣א אֶעֱנֶ֑ה</l>
                            <l level="2">יְ֝שַׁחֲרֻ֗נְנִי וְלֹ֣א יִמְצָאֻֽנְנִי׃<verse eID="Prov.1.28"/></l>
                            <l level="1"><verse osisID="Prov.1.29" sID="Prov.1.29" n="כט"/> תַּ֭חַת כִּֽי־שָׂ֣נְאוּ דָ֑עַת</l>
                            <l level="2">וְיִרְאַ֥ת יְ֝הֹוָ֗ה לֹ֣א בָחָֽרוּ׃<verse eID="Prov.1.29"/></l>
                            <l level="1"><verse osisID="Prov.1.30" sID="Prov.1.30" n="ל"/> לֹא־אָב֥וּ לַעֲצָתִ֑י</l>
                            <l level="2">נָ֝אֲצ֗וּ כׇּל־תּוֹכַחְתִּֽי׃<verse eID="Prov.1.30"/></l>
                            <l level="1"><verse osisID="Prov.1.31" sID="Prov.1.31" n="לא"/> וְֽ֭יֹאכְלוּ מִפְּרִ֣י דַרְכָּ֑ם</l>
                            <l level="2">וּֽמִמֹּעֲצֹ֖תֵיהֶ֣ם יִשְׂבָּֽעוּ׃<verse eID="Prov.1.31"/></l>
                            <l level="1"><verse osisID="Prov.1.32" sID="Prov.1.32" n="לב"/> כִּ֤י מְשׁוּבַ֣ת פְּתָיִ֣ם תַּהַרְגֵ֑ם</l>
                            <l level="2">וְשַׁלְוַ֖ת כְּסִילִ֣ים תְּאַבְּדֵֽם׃<verse eID="Prov.1.32"/></l>
                            <l level="1"><verse osisID="Prov.1.33" sID="Prov.1.33" n="לג"/> וְשֹׁמֵ֣עַֽ לִ֭י יִשְׁכׇּן־בֶּ֑טַח</l>
                            <l level="2">וְ֝שַׁאֲנַ֗ן מִפַּ֥חַד רָעָֽה׃<verse eID="Prov.1.33"/></l>
                        </lg>
                    </p>
                    <chapter eID="Prov.1"/>
                    <chapter osisID="Prov.2" sID="Prov.2" n="ב"/>
                    <p>
                        <lb/>
                        <lb/>
                        <lg>
                            <l level="1"><verse osisID="Prov.2.1" sID="Prov.2.1" n="א"/> בְּ֭נִי אִם־תִּקַּ֣ח אֲמָרָ֑י</l>
                            <l level="2">וּ֝מִצְוֺתַ֗י תִּצְפֹּ֥ן אִתָּֽךְ׃<verse eID="Prov.2.1"/></l>
                            <l level="1"><verse osisID="Prov.2.2" sID="Prov.2.2" n="ב"/> לְהַקְשִׁ֣יב לַחׇכְמָ֣ה אׇזְנֶ֑ךָ</l>
                            <l level="2">תַּטֶּ֥ה לִ֝בְּךָ֗ לַתְּבוּנָֽה׃<verse eID="Prov.2.2"/></l>
                            <l level="1"><verse osisID="Prov.2.3" sID="Prov.2.3" n="ג"/> כִּ֤י אִ֣ם לַבִּינָ֣ה תִקְרָ֑א</l>
                            <l level="2">לַ֝תְּבוּנָ֗ה תִּתֵּ֥ן קוֹלֶֽךָ׃<verse eID="Prov.2.3"/></l>
                            <l level="1"><verse osisID="Prov.2.4" sID="Prov.2.4" n="ד"/> אִם־תְּבַקְשֶׁ֥נָּה כַכָּ֑סֶף</l>
                            <l level="2">וְֽכַמַּטְמוֹנִ֥ים תַּחְפְּשֶֽׂנָּה׃<verse eID="Prov.2.4"/></l>
                            <l level="1"><verse osisID="Prov.2.5" sID="Prov.2.5" n="ה"/> אָ֗ז תָּ֭בִין יִרְאַ֣ת יְהֹוָ֑ה</l>
                            <l level="2">וְדַ֖עַת אֱלֹהִ֣ים תִּמְצָֽא׃<verse eID="Prov.2.5"/></l>
                            <l level="1"><verse osisID="Prov.2.6" sID="Prov.2.6" n="ו"/> כִּֽי־יְ֭הֹוָה יִתֵּ֣ן חׇכְמָ֑ה</l>
                            <l level="2">מִ֝פִּ֗יו דַּ֣עַת וּתְבוּנָֽה׃<verse eID="Prov.2.6"/></l>
                            <l level="1"><verse osisID="Prov.2.7" sID="Prov.2.7" n="ז"/><seg type="x-ketiv">וצפן</seg> יִצְפֹּ֣ן לַ֭יְשָׁרִים תּוּשִׁיָּ֑ה</l>
                            <l level="2">מָ֝גֵ֗ן לְהֹ֣לְכֵי תֹֽם׃<verse eID="Prov.2.7"/></l>
                            <l level="1"><verse osisID="Prov.2.8" sID="Prov.2.8" n="ח"/> לִ֭נְצֹר אׇרְח֣וֹת מִשְׁפָּ֑ט</l>
                            <l level="2">וְדֶ֖רֶךְ חֲסִידָ֣ו יִשְׁמֹֽר׃<verse eID="Prov.2.8"/></l>
                            <l level="1"><verse osisID="Prov.2.9" sID="Prov.2.9" n="ט"/> אָ֗ז תָּ֭בִין צֶ֣דֶק וּמִשְׁפָּ֑ט</l>
                            <l level="2">וּ֝מֵישָׁרִ֗ים כׇּל־מַעְגַּל־טֽוֹב׃<verse eID="Prov.2.9"/></l>
                            <l level="1"><verse osisID="Prov.2.10" sID="Prov.2.10" n="י"/> כִּֽי־תָב֣וֹא חׇכְמָ֣ה בְלִבֶּ֑ךָ</l>
                            <l level="2">וְ֝דַ֗עַת לְֽנַפְשְׁךָ֥ יִנְעָֽם׃<verse eID="Prov.2.10"/></l>
                            <l level="1"><verse osisID="Prov.2.11" sID="Prov.2.11" n="יא"/> מְ֭זִמָּה תִּשְׁמֹ֥ר עָלֶ֗יךָ</l>
                            <l level="2">תְּבוּנָ֥ה תִנְצְרֶֽכָּה׃<verse eID="Prov.2.11"/></l>
                            <l level="1"><verse osisID="Prov.2.12" sID="Prov.2.12" n="יב"/> לְ֭הַצִּ֣ילְךָ מִדֶּ֣רֶךְ רָ֑ע</l>
                            <l level="2">מֵ֝אִ֗ישׁ מְדַבֵּ֥ר תַּהְפֻּכֽוֹת׃<verse eID="Prov.2.12"/></l>
                            <l level="1"><verse osisID="Prov.2.13" sID="Prov.2.13" n="יג"/> הַ֭עֹ֣זְבִים אׇרְח֣וֹת יֹ֑שֶׁר</l>
                            <l level="2">לָ֝לֶ֗כֶת בְּדַרְכֵי־חֹֽשֶׁךְ׃<verse eID="Prov.2.13"/></l>
                            <l level="1"><verse osisID="Prov.2.14" sID="Prov.2.14" n="יד"/> הַ֭שְּׂמֵחִים לַעֲשׂ֥וֹת רָ֑ע</l>
                            <l level="2">יָ֝גִ֗ילוּ בְּֽתַהְפֻּכ֥וֹת רָֽע׃<verse eID="Prov.2.14"/></l>
                            <l level="1"><verse osisID="Prov.2.15" sID="Prov.2.15" n="טו"/> אֲשֶׁ֣ר אׇרְחֹתֵיהֶ֣ם עִקְּשִׁ֑ים</l>
                            <l level="2">וּ֝נְלוֹזִ֗ים בְּמַעְגְּלוֹתָֽם׃<verse eID="Prov.2.15"/></l>
                            <l level="1"><verse osisID="Prov.2.16" sID="Prov.2.16" n="טז"/> לְ֭הַצִּ֣ילְךָ מֵאִשָּׁ֣ה זָרָ֑ה</l>
                            <l level="2">מִ֝נׇּכְרִיָּ֗ה אֲמָרֶ֥יהָ הֶחֱלִֽיקָה׃<verse eID="Prov.2.16"/></l>
                            <l level="1"><verse osisID="Prov.2.17" sID="Prov.2.17" n="יז"/> הַֽ֭עֹזֶבֶת אַלּ֣וּף נְעוּרֶ֑יהָ</l>
                            <l level="2">וְאֶת־בְּרִ֖ית אֱלֹהֶ֣יהָ שָׁכֵֽחָה׃<verse eID="Prov.2.17"/></l>
                            <l level="1"><verse osisID="Prov.2.18" sID="Prov.2.18" n="יח"/> כִּ֤י שָׁ֣חָה אֶל־מָ֣וֶת בֵּיתָ֑הּ</l>
                            <l level="2">וְאֶל־רְ֝פָאִ֗ים מַעְגְּלֹתֶֽיהָ׃<verse eID="Prov.2.18"/></l>
                            <l level="1"><verse osisID="Prov.2.19" sID="Prov.2.19" n="יט"/> כׇּל־בָּ֭אֶיהָ לֹ֣א יְשׁוּב֑וּן</l>
                            <l level="2">וְלֹֽא־יַ֝שִּׂ֗יגוּ אׇרְח֥וֹת חַיִּֽים׃<verse eID="Prov.2.19"/></l>
                            <l level="1"><verse osisID="Prov.2.20" sID="Prov.2.20" n="כ"/> לְמַ֗עַן תֵּ֭לֵךְ בְּדֶ֣רֶךְ טוֹבִ֑ים</l>
                            <l level="2">וְאׇרְח֖וֹת צַדִּיקִ֣ים תִּשְׁמֹֽר׃<verse eID="Prov.2.20"/></l>
                            <l level="1"><verse osisID="Prov.2.21" sID="Prov.2.21" n="כא"/> כִּֽי־יְשָׁרִ֥ים יִשְׁכְּנוּ־אָ֑רֶץ</l>
                            <l level="2">וּ֝תְמִימִ֗ים יִוָּ֥תְרוּ בָֽהּ׃<verse eID="Prov.2.21"/></l>
                            <l level="1"><verse osisID="Prov.2.22" sID="Prov.2.22" n="כב"/> וּ֭רְשָׁעִים מֵאֶ֣רֶץ יִכָּרֵ֑תוּ</l>
                            <l level="2">וּ֝בוֹגְדִ֗ים יִסְּח֥וּ מִמֶּֽנָּה׃<verse eID="Prov.2.22"/></l>
                        </lg>
                    </p>
                    <chapter eID="Prov.2"/>
                    <chapter osisID="Prov.3" sID="Prov.3" n="ג"/>
                    <p>
                        <lb/>
                        <lb/>
                        <lg>
                            <l level="1"><verse osisID="Prov.3.1" sID="Prov.3.1" n="א"/> בְּ֭נִי תּוֹרָתִ֣י אַל־תִּשְׁכָּ֑ח</l>
                            <l level="2">וּ֝מִצְוֺתַ֗י יִצֹּ֥ר לִבֶּֽךָ׃<verse eID="Prov.3.1"/></l>
                            <l level="1"><verse osisID="Prov.3.2" sID="Prov.3.2" n="ב"/> כִּ֤י אֹ֣רֶךְ יָ֭מִים וּשְׁנ֣וֹת חַיִּ֑ים</l>
                            <l level="2">וְ֝שָׁל֗וֹם יוֹסִ֥יפוּ לָֽךְ׃<verse eID="Prov.3.2"/></l>
                            <l level="1"><verse osisID="Prov.3.3" sID="Prov.3.3" n="ג"/> חֶ֥סֶד וֶאֱמֶ֗ת אַֽל־יַ֫עַזְבֻ֥ךָ</l>
                            <l level="2">קׇשְׁרֵ֥ם עַל־גַּרְגְּרוֹתֶ֑יךָ</l>
                            <l level="3">כׇּ֝תְבֵ֗ם עַל־ל֥וּחַ לִבֶּֽךָ׃<verse eID="Prov.3.3"/></l>
                            <l level="1"><verse osisID="Prov.3.4" sID="Prov.3.4" n="ד"/> וּמְצָא־חֵ֥ן וְשֵֽׂכֶל־ט֑וֹב</l>
                            <l level="2">בְּעֵינֵ֖י אֱלֹהִ֣ים וְאָדָֽם׃<verse eID="Prov.3.4"/></l>
                            <l level="1"><verse osisID="Prov.3.5" sID="Prov.3.5" n="ה"/> בְּטַ֣ח אֶל־יְ֭הֹוָה בְּכׇל־לִבֶּ֑ךָ</l>
                            <l level="2">וְאֶל־בִּ֥֝ינָתְךָ֗ אַל־תִּשָּׁעֵֽן׃<verse eID="Prov.3.5"/></l>
                            <l level="1"><verse osisID="Prov.3.6" sID="Prov.3.6" n="ו"/> בְּכָל־דְּרָכֶ֥יךָ דָעֵ֑הוּ</l>
                            <l level="2">וְ֝ה֗וּא יְיַשֵּׁ֥ר אֹֽרְחֹתֶֽיךָ׃<verse eID="Prov.3.6"/></l>
                            <l level="1"><verse osisID="Prov.3.7" sID="Prov.3.7" n="ז"/> אַל־תְּהִ֣י חָכָ֣ם בְּעֵינֶ֑יךָ</l>
                            <l level="2">יְרָ֥א אֶת־יְ֝הֹוָ֗ה וְס֣וּר מֵרָֽע׃<verse eID="Prov.3.7"/></l>
                            <l level="1"><verse osisID="Prov.3.8" sID="Prov.3.8" n="ח"/> רִ֭פְאוּת תְּהִ֣י לְשָׁרֶּ֑ךָ</l>
                            <l level="2">וְ֝שִׁקּ֗וּי לְעַצְמוֹתֶֽיךָ׃<verse eID="Prov.3.8"/></l>
                            <l level="1"><verse osisID="Prov.3.9" sID="Prov.3.9" n="ט"/> כַּבֵּ֣ד אֶת־יְ֭הֹוָה מֵהוֹנֶ֑ךָ</l>
                            <l level="2">וּ֝מֵרֵאשִׁ֗ית כׇּל־תְּבוּאָתֶֽךָ׃<verse eID="Prov.3.9"/></l>
                            <l level="1"><verse osisID="Prov.3.10" sID="Prov.3.10" n="י"/> וְיִמָּלְא֣וּ אֲסָמֶ֣יךָ שָׂבָ֑ע</l>
                            <l level="2">וְ֝תִיר֗וֹשׁ יְקָבֶ֥יךָ יִפְרֹֽצוּ׃<verse eID="Prov.3.10"/></l>
                        </lg>
                        <lg>
                            <l level="1"><verse osisID="Prov.3.11" sID="Prov.3.11" n="יא"/> מוּסַ֣ר יְ֭הֹוָה בְּנִ֣י אַל־תִּמְאָ֑ס</l>
                            <l level="2">וְאַל־תָּ֝קֹ֗ץ בְּתוֹכַחְתּֽוֹ׃<verse eID="Prov.3.11"/></l>
                            <l level="1"><verse osisID="Prov.3.12" sID="Prov.3.12" n="יב"/> כִּ֤י אֶ֥ת אֲשֶׁ֣ר יֶאֱהַ֣ב יְהֹוָ֣ה יוֹכִ֑יחַ</l>
                            <l level="2">וּ֝כְאָ֗ב אֶת־בֵּ֥ן יִרְצֶֽה׃<verse eID="Prov.3.12"/></l>
                            <l level="1"><verse osisID="Prov.3.13" sID="Prov.3.13" n="יג"/> אַשְׁרֵ֣י אָ֭דָם מָצָ֣א חׇכְמָ֑ה</l>
                            <l level="2">וְ֝אָדָ֗ם יָפִ֥יק תְּבוּנָֽה׃<verse eID="Prov.3.13"/></l>
                            <l level="1"><verse osisID="Prov.3.14" sID="Prov.3.14" n="יד"/> כִּ֤י ט֣וֹב סַ֭חְרָהּ מִסְּחַר־כָּ֑סֶף</l>
                            <l level="2">וּ֝מֵחָר֗וּץ תְּבוּאָתָֽהּ׃<verse eID="Prov.3.14"/></l>
                            <l level="1"><verse osisID="Prov.3.15" sID="Prov.3.15" n="טו"/> יְקָ֣רָה הִ֭יא <seg type="x-ketiv">מפניים</seg> מִפְּנִינִ֑ים</l>
                            <l level="2">וְכׇל־חֲ֝פָצֶ֗יךָ לֹ֣א יִֽשְׁווּ־בָֽהּ׃<verse eID="Prov.3.15"/></l>
                            <l level="1"><verse osisID="Prov.3.16" sID="Prov.3.16" n="טז"/> אֹ֣רֶךְ יָ֭מִים בִּֽימִינָ֑הּ</l>
                            <l level="2">בִּ֝שְׂמֹאולָ֗הּ עֹ֣שֶׁר וְכָבֽוֹד׃<verse eID="Prov.3.16"/></l>
                            <l level="1"><verse osisID="Prov.3.17" sID="Prov.3.17" n="יז"/> דְּרָכֶ֥יהָ דַרְכֵי־נֹ֑עַם</l>
                            <l level="2">וְֽכׇל־נְתִ֖יבוֹתֶ֣יהָ שָׁלֽוֹם׃<verse eID="Prov.3.17"/></l>
                            <l level="1"><verse osisID="Prov.3.18" sID="Prov.3.18" n="יח"/> עֵץ־חַיִּ֣ים הִ֭יא לַמַּחֲזִיקִ֣ים בָּ֑הּ</l>
                            <l level="2">וְֽתֹמְכֶ֥יהָ מְאֻשָּֽׁר׃<verse eID="Prov.3.18"/></l>
                        </lg>
                        <lg>
                            <l level="1"><verse osisID="Prov.3.19" sID="Prov.3.19" n="יט"/> יְֽהֹוָ֗ה בְּחׇכְמָ֥ה יָסַד־אָ֑רֶץ</l>
                            <l level="2">כּוֹנֵ֥ן שָׁ֝מַ֗יִם בִּתְבוּנָֽה׃<verse eID="Prov.3.19"/></l>
                            <l level="1"><verse osisID="Prov.3.20" sID="Prov.3.20" n="כ"/> בְּ֭דַעְתּוֹ תְּהוֹמ֣וֹת נִבְקָ֑עוּ</l>
                            <l level="2">וּ֝שְׁחָקִ֗ים יִרְעֲפוּ־טָֽל׃<verse eID="Prov.3.20"/></l>
                            <l level="1"><verse osisID="Prov.3.21" sID="Prov.3.21" n="כא"/> בְּ֭נִי אַל־יָלֻ֣זוּ מֵעֵינֶ֑יךָ</l>
                            <l level="2">נְצֹ֥ר תֻּ֝שִׁיָּ֗ה וּמְזִמָּֽה׃<verse eID="Prov.3.21"/></l>
                            <l level="1"><verse osisID="Prov.3.22" sID="Prov.3.22" n="כב"/> וְיִֽהְי֣וּ חַיִּ֣ים לְנַפְשֶׁ֑ךָ</l>
                            <l level="2">וְ֝חֵ֗ן לְגַרְגְּרֹתֶֽיךָ׃<verse eID="Prov.3.22"/></l>
                            <l level="1"><verse osisID="Prov.3.23" sID="Prov.3.23" n="כג"/> אָ֤ז תֵּלֵ֣ךְ לָבֶ֣טַח דַּרְכֶּ֑ךָ</l>
                            <l level="2">וְ֝רַגְלְךָ֗ לֹ֣א תִגּֽוֹף׃<verse eID="Prov.3.23"/></l>
                            <l level="1"><verse osisID="Prov.3.24" sID="Prov.3.24" n="כד"/> אִם־תִּשְׁכַּ֥ב לֹֽא־תִפְחָ֑ד</l>
                            <l level="2">וְ֝שָׁכַבְתָּ֗ וְֽעָרְבָ֥ה שְׁנָתֶֽךָ׃<verse eID="Prov.3.24"/></l>
                            <l level="1"><verse osisID="Prov.3.25" sID="Prov.3.25" n="כה"/> אַל־תִּ֭ירָא מִפַּ֣חַד פִּתְאֹ֑ם</l>
                            <l level="2">וּמִשֹּׁאַ֥ת רְ֝שָׁעִ֗ים כִּ֣י תָבֹֽא׃<verse eID="Prov.3.25"/></l>
                            <l level="1"><verse osisID="Prov.3.26" sID="Prov.3.26" n="כו"/> כִּֽי־יְ֭הֹוָה יִֽהְיֶ֣ה בְכִסְלֶ֑ךָ</l>
                            <l level="2">וְשָׁמַ֖ר רַגְלְךָ֣ מִלָּֽכֶד׃<verse eID="Prov.3.26"/></l>
                            <l level="1"><verse osisID="Prov.3.27" sID="Prov.3.27" n="כז"/> אַל־תִּמְנַע־ט֥וֹב מִבְּעָלָ֑יו</l>
                            <l level="2">בִּֽהְי֨וֹת לְאֵ֖ל <seg type="x-ketiv">ידיך</seg> יָדְךָ֣ לַעֲשֽׂוֹת׃<verse eID="Prov.3.27"/></l>
                            <l level="1"><verse osisID="Prov.3.28" sID="Prov.3.28" n="כח"/> אַל־תֹּ֘אמַ֤ר <seg type="x-ketiv">לרעיך</seg> לְרֵעֲךָ֨ ׀</l>
                            <l level="2">לֵ֣ךְ וָ֭שׁוּב וּמָחָ֥ר אֶתֵּ֗ן</l>
                            <l level="2">וְיֵ֣שׁ אִתָּֽךְ׃<verse eID="Prov.3.28"/></l>
                            <l level="1"><verse osisID="Prov.3.29" sID="Prov.3.29" n="כט"/> אַל־תַּחֲרֹ֣שׁ עַל־רֵעֲךָ֣ רָעָ֑ה</l>
                            <l level="2">וְהֽוּא־יוֹשֵׁ֖ב לָבֶ֣טַח אִתָּֽךְ׃<verse eID="Prov.3.29"/></l>
                            <l level="1"><verse osisID="Prov.3.30" sID="Prov.3.30" n="ל"/> אַל־תָּרִ֣יב <seg type="x-ketiv">תרוב</seg> עִם־אָדָ֣ם חִנָּ֑ם</l>
                            <l level="2">אִם־לֹ֖א גְמָלְךָ֣ רָעָֽה׃<verse eID="Prov.3.30"/></l>
                            <l level="1"><verse osisID="Prov.3.31" sID="Prov.3.31" n="לא"/> אַל־תְּ֭קַנֵּא בְּאִ֣ישׁ חָמָ֑ס</l>
                            <l level="2">וְאַל־תִּ֝בְחַ֗ר בְּכׇל־דְּרָכָֽיו׃<verse eID="Prov.3.31"/></l>
                            <l level="1"><verse osisID="Prov.3.32" sID="Prov.3.32" n="לב"/> כִּ֤י תוֹעֲבַ֣ת יְהֹוָ֣ה נָל֑וֹז</l>
                            <l level="2">וְֽאֶת־יְשָׁרִ֥ים סוֹדֽוֹ׃<verse eID="Prov.3.32"/></l>
                            <l level="1"><verse osisID="Prov.3.33" sID="Prov.3.33" n="לג"/> מְאֵרַ֣ת יְ֭הֹוָה בְּבֵ֣ית רָשָׁ֑ע</l>
                            <l level="2">וּנְוֵ֖ה צַדִּיקִ֣ים יְבָרֵֽךְ׃<verse eID="Prov.3.33"/></l>
                            <l level="1"><verse osisID="Prov.3.34" sID="Prov.3.34" n="לד"/> אִם־לַלֵּצִ֥ים הֽוּא־יָלִ֑יץ</l>
                            <l level="2"><seg type="x-ketiv">ולעניים</seg> וְ֝לַעֲנָוִ֗ים יִתֶּן־חֵֽן׃<verse eID="Prov.3.34"/></l>
                            <l level="1"><verse osisID="Prov.3.35" sID="Prov.3.35" n="לה"/> כָּ֭בוֹד חֲכָמִ֣ים יִנְחָ֑לוּ</l>
                            <l level="2">וּ֝כְסִילִ֗ים מֵרִ֥ים קָלֽוֹן׃<verse eID="Prov.3.35"/></l>
                        </lg>
                    </p>
                    <chapter eID="Prov.3"/>
                    <chapter osisID="Prov.4" sID="Prov.4" n="ד"/>
                    <p>
                        <lb/>
                        <lb/>
                        <lg>
                            <l level="1"><verse osisID="Prov.4.1" sID="Prov.4.1" n="א"/> שִׁמְע֣וּ בָ֭נִים מ֣וּסַר אָ֑ב</l>
                            <l level="2">וְ֝הַקְשִׁ֗יבוּ לָדַ֥עַת בִּינָֽה׃<verse eID="Prov.4.1"/></l>
                            <l level="1"><verse osisID="Prov.4.2" sID="Prov.4.2" n="ב"/> כִּ֤י לֶ֣קַח ט֭וֹב נָתַ֣תִּי לָכֶ֑ם</l>
                            <l level="2">תּ֝וֹרָתִ֗י אַֽל־תַּעֲזֹֽבוּ׃<verse eID="Prov.4.2"/></l>
                            <l level="1"><verse osisID="Prov.4.3" sID="Prov.4.3" n="ג"/> כִּֽי־בֵ֭ן הָיִ֣יתִי לְאָבִ֑י</l>
                            <l level="2">רַ֥ךְ וְ֝יָחִ֗יד לִפְנֵ֥י אִמִּֽי׃<verse eID="Prov.4.3"/></l>
                            <l level="1"><verse osisID="Prov.4.4" sID="Prov.4.4" n="ד"/> וַיֹּרֵ֗נִי וַיֹּ֥אמֶר לִ֗י</l>
                            <l level="2">יִֽתְמׇךְ־דְּבָרַ֥י לִבֶּ֑ךָ</l>
                            <l level="3">שְׁמֹ֖ר מִצְוֺתַ֣י וֶחְיֵֽה׃<verse eID="Prov.4.4"/></l>
                            <l level="1"><verse osisID="Prov.4.5" sID="Prov.4.5" n="ה"/> קְנֵ֣ה חׇ֭כְמָה קְנֵ֣ה בִינָ֑ה</l>
                            <l level="2">אַל־תִּשְׁכַּ֥ח וְאַל־תֵּ֝֗ט מֵאִמְרֵי־פִֽי׃<verse eID="Prov.4.5"/></l>
                            <l level="1"><verse osisID="Prov.4.6" sID="Prov.4.6" n="ו"/> אַל־תַּעַזְבֶ֥הָ וְתִשְׁמְרֶ֑ךָּ</l>
                            <l level="2">אֱהָבֶ֥הָ וְתִצְּרֶֽךָּ׃<verse eID="Prov.4.6"/></l>
                            <l level="1"><verse osisID="Prov.4.7" sID="Prov.4.7" n="ז"/> רֵאשִׁ֣ית חׇ֭כְמָה קְנֵ֣ה חׇכְמָ֑ה</l>
                            <l level="2">וּבְכׇל־קִ֝נְיָנְךָ֗ קְנֵ֣ה בִינָֽה׃<verse eID="Prov.4.7"/></l>
                            <l level="1"><verse osisID="Prov.4.8" sID="Prov.4.8" n="ח"/> סַלְסְלֶ֥הָ וּֽתְרוֹמְמֶ֑ךָּ</l>
                            <l level="2">תְּ֝כַבֵּ֗דְךָ כִּ֣י תְחַבְּקֶֽנָּה׃<verse eID="Prov.4.8"/></l>
                            <l level="1"><verse osisID="Prov.4.9" sID="Prov.4.9" n="ט"/> תִּתֵּ֣ן לְ֭רֹאשְׁךָ לִוְיַת־חֵ֑ן</l>
                            <l level="2">עֲטֶ֖רֶת תִּפְאֶ֣רֶת תְּמַגְּנֶֽךָּ׃<verse eID="Prov.4.9"/></l>
                            <l level="1"><verse osisID="Prov.4.10" sID="Prov.4.10" n="י"/> שְׁמַ֣ע בְּ֭נִי וְקַ֣ח אֲמָרָ֑י</l>
                            <l level="2">וְיִרְבּ֥וּ לְ֝ךָ֗ שְׁנ֣וֹת חַיִּֽים׃<verse eID="Prov.4.10"/></l>
                            <l level="1"><verse osisID="Prov.4.11" sID="Prov.4.11" n="יא"/> בְּדֶ֣רֶךְ חׇ֭כְמָה הֹרֵיתִ֑יךָ</l>
                            <l level="2">הִ֝דְרַכְתִּ֗יךָ בְּמַעְגְּלֵי־יֹֽשֶׁר׃<verse eID="Prov.4.11"/></l>
                            <l level="1"><verse osisID="Prov.4.12" sID="Prov.4.12" n="יב"/> בְּֽ֭לֶכְתְּךָ לֹא־יֵצַ֣ר צַעֲדֶ֑ךָ</l>
                            <l level="2">וְאִם־תָּ֝ר֗וּץ לֹ֣א תִכָּשֵֽׁל׃<verse eID="Prov.4.12"/></l>
                            <l level="1"><verse osisID="Prov.4.13" sID="Prov.4.13" n="יג"/> הַחֲזֵ֣ק בַּמּוּסָ֣ר אַל־תֶּ֑רֶף</l>
                            <l level="2">נִ֝צְּרֶ֗הָ כִּי־הִ֥יא חַיֶּֽיךָ׃<verse eID="Prov.4.13"/></l>
                            <l level="1"><verse osisID="Prov.4.14" sID="Prov.4.14" n="יד"/> בְּאֹ֣רַח רְ֭שָׁעִים אַל־תָּבֹ֑א</l>
                            <l level="2">וְאַל־תְּ֝אַשֵּׁ֗ר בְּדֶ֣רֶךְ רָעִֽים׃<verse eID="Prov.4.14"/></l>
                            <l level="1"><verse osisID="Prov.4.15" sID="Prov.4.15" n="טו"/> פְּרָעֵ֥הוּ אַל־תַּעֲבׇר־בּ֑וֹ</l>
                            <l level="2">שְׂטֵ֖ה מֵעָלָ֣יו וַעֲבֹֽר׃<verse eID="Prov.4.15"/></l>
                            <l level="1"><verse osisID="Prov.4.16" sID="Prov.4.16" n="טז"/> כִּ֤י לֹ֣א יִ֭‍ֽשְׁנוּ אִם־לֹ֣א יָרֵ֑עוּ</l>
                            <l level="2">וְֽנִגְזְלָ֥ה שְׁ֝נָתָ֗ם אִם־לֹ֥א <seg type="x-ketiv">יכשולו</seg> יַכְשִֽׁילוּ׃<verse eID="Prov.4.16"/></l>
                            <l level="1"><verse osisID="Prov.4.17" sID="Prov.4.17" n="יז"/> כִּ֣י לָ֭חֲמוּ לֶ֣חֶם רֶ֑שַׁע</l>
                            <l level="2">וְיֵ֖ין חֲמָסִ֣ים יִשְׁתּֽוּ׃<verse eID="Prov.4.17"/></l>
                            <l level="1"><verse osisID="Prov.4.18" sID="Prov.4.18" n="יח"/> וְאֹ֣רַח צַ֭דִּיקִים כְּא֣וֹר נֹ֑גַהּ</l>
                            <l level="2">הוֹלֵ֥ךְ וָ֝א֗וֹר עַד־נְכ֥וֹן הַיּֽוֹם׃<verse eID="Prov.4.18"/></l>
                            <l level="1"><verse osisID="Prov.4.19" sID="Prov.4.19" n="יט"/> דֶּ֣רֶךְ רְ֭שָׁעִים כָּאֲפֵלָ֑ה</l>
                            <l level="2">לֹ֥א יָ֝דְע֗וּ בַּמֶּ֥ה יִכָּשֵֽׁלוּ׃<verse eID="Prov.4.19"/></l>
                        </lg>
                        <lg>
                            <l level="1"><verse osisID="Prov.4.20" sID="Prov.4.20" n="כ"/> בְּ֭נִי לִדְבָרַ֣י הַקְשִׁ֑יבָה</l>
                            <l level="2">לַ֝אֲמָרַ֗י הַט־אׇזְנֶֽךָ׃<verse eID="Prov.4.20"/></l>
                            <l level="1"><verse osisID="Prov.4.21" sID="Prov.4.21" n="כא"/> אַל־יַלִּ֥יזוּ מֵעֵינֶ֑יךָ</l>
                            <l level="2">שׇׁ֝מְרֵ֗ם בְּת֣וֹךְ לְבָבֶֽךָ׃<verse eID="Prov.4.21"/></l>
                            <l level="1"><verse osisID="Prov.4.22" sID="Prov.4.22" n="כב"/> כִּֽי־חַיִּ֣ים הֵ֭ם לְמֹצְאֵיהֶ֑ם</l>
                            <l level="2">וּֽלְכׇל־בְּשָׂר֥וֹ מַרְפֵּֽא׃<verse eID="Prov.4.22"/></l>
                            <l level="1"><verse osisID="Prov.4.23" sID="Prov.4.23" n="כג"/> מִֽכׇּל־מִ֭שְׁמָר נְצֹ֣ר לִבֶּ֑ךָ</l>
                            <l level="2">כִּֽי־מִ֝מֶּ֗נּוּ תּוֹצְא֥וֹת חַיִּֽים׃<verse eID="Prov.4.23"/></l>
                            <l level="1"><verse osisID="Prov.4.24" sID="Prov.4.24" n="כד"/> הָסֵ֣ר מִ֭מְּךָ עִקְּשׁ֣וּת פֶּ֑ה</l>
                            <l level="2">וּלְז֥וּת שְׂ֝פָתַ֗יִם הַרְחֵ֥ק מִמֶּֽךָּ׃<verse eID="Prov.4.24"/></l>
                            <l level="1"><verse osisID="Prov.4.25" sID="Prov.4.25" n="כה"/> עֵ֭ינֶיךָ לְנֹ֣כַח יַבִּ֑יטוּ</l>
                            <l level="2">וְ֝עַפְעַפֶּ֗יךָ יַיְשִׁ֥רוּ נֶגְדֶּֽךָ׃<verse eID="Prov.4.25"/></l>
                            <l level="1"><verse osisID="Prov.4.26" sID="Prov.4.26" n="כו"/> פַּ֭לֵּס מַעְגַּ֣ל רַגְלֶ֑ךָ</l>
                            <l level="2">וְֽכׇל־דְּרָכֶ֥יךָ יִכֹּֽנוּ׃<verse eID="Prov.4.26"/></l>
                            <l level="1"><verse osisID="Prov.4.27" sID="Prov.4.27" n="כז"/> אַֽל־תֵּט־יָמִ֥ין וּשְׂמֹ֑אול</l>
                            <l level="2">הָסֵ֖ר רַגְלְךָ֣ מֵרָֽע׃<verse eID="Prov.4.27"/></l>
                        </lg>
                    </p>
                    <chapter eID="Prov.4"/>
                    <chapter osisID="Prov.5" sID="Prov.5" n="ה"/>
                    <p>
                        <lb/>
                        <lb/>
                        <lg>
                            <l level="1"><verse osisID="Prov.5.1" sID="Prov.5.1" n="א"/> בְּ֭נִי לְחׇכְמָתִ֣י הַקְשִׁ֑יבָה</l>
                            <l level="2">לִ֝תְבוּנָתִ֗י הַט־אׇזְנֶֽךָ׃<verse eID="Prov.5.1"/></l>
                            <l level="1"><verse osisID="Prov.5.2" sID="Prov.5.2" n="ב"/> לִשְׁמֹ֥ר מְזִמּ֑וֹת</l>
                            <l level="2">וְ֝דַ֗עַת שְׂפָתֶ֥יךָ יִנְצֹֽרוּ׃<verse eID="Prov.5.2"/></l>
                            <l level="1"><verse osisID="Prov.5.3" sID="Prov.5.3" n="ג"/> כִּ֤י נֹ֣פֶת תִּ֭טֹּפְנָה שִׂפְתֵ֣י זָרָ֑ה</l>
                            <l level="2">וְחָלָ֖ק מִשֶּׁ֣מֶן חִכָּֽהּ׃<verse eID="Prov.5.3"/></l>
                            <l level="1"><verse osisID="Prov.5.4" sID="Prov.5.4" n="ד"/> וְֽ֭אַחֲרִיתָהּ מָרָ֣ה כַֽלַּעֲנָ֑ה</l>
                            <l level="2">חַ֝דָּ֗ה כְּחֶ֣רֶב פִּיּֽוֹת׃<verse eID="Prov.5.4"/></l>
                            <l level="1"><verse osisID="Prov.5.5" sID="Prov.5.5" n="ה"/> רַ֭גְלֶיהָ יֹרְד֣וֹת מָ֑וֶת</l>
                            <l level="2">שְׁ֝א֗וֹל צְעָדֶ֥יהָ יִתְמֹֽכוּ׃<verse eID="Prov.5.5"/></l>
                            <l level="1"><verse osisID="Prov.5.6" sID="Prov.5.6" n="ו"/> אֹ֣רַח חַ֭יִּים פֶּן־תְּפַלֵּ֑ס</l>
                            <l level="2">נָע֥וּ מַ֝עְגְּלֹתֶ֗יהָ לֹ֣א תֵדָֽע׃<verse eID="Prov.5.6"/></l>
                        </lg>
                        <lg>
                            <l level="1"><verse osisID="Prov.5.7" sID="Prov.5.7" n="ז"/> וְעַתָּ֣ה בָ֭נִים שִׁמְעוּ־לִ֑י</l>
                            <l level="2">וְאַל־תָּ֝ס֗וּרוּ מֵאִמְרֵי־פִֽי׃<verse eID="Prov.5.7"/></l>
                            <l level="1"><verse osisID="Prov.5.8" sID="Prov.5.8" n="ח"/> הַרְחֵ֣ק מֵעָלֶ֣יהָ דַרְכֶּ֑ךָ</l>
                            <l level="2">וְאַל־תִּ֝קְרַ֗ב אֶל־פֶּ֥תַח בֵּיתָֽהּ׃<verse eID="Prov.5.8"/></l>
                            <l level="1"><verse osisID="Prov.5.9" sID="Prov.5.9" n="ט"/> פֶּן־תִּתֵּ֣ן לַאֲחֵרִ֣ים הוֹדֶ֑ךָ</l>
                            <l level="2">וּ֝שְׁנֹתֶ֗יךָ לְאַכְזָרִֽי׃<verse eID="Prov.5.9"/></l>
                            <l level="1"><verse osisID="Prov.5.10" sID="Prov.5.10" n="י"/> פֶּֽן־יִשְׂבְּע֣וּ זָרִ֣ים כֹּחֶ֑ךָ</l>
                            <l level="2">וַ֝עֲצָבֶ֗יךָ בְּבֵ֣ית נׇכְרִֽי׃<verse eID="Prov.5.10"/></l>
                            <l level="1"><verse osisID="Prov.5.11" sID="Prov.5.11" n="יא"/> וְנָהַמְתָּ֥ בְאַחֲרִיתֶ֑ךָ</l>
                            <l level="2">בִּכְל֥וֹת בְּ֝שָׂרְךָ֗ וּשְׁאֵרֶֽךָ׃<verse eID="Prov.5.11"/></l>
                            <l level="1"><verse osisID="Prov.5.12" sID="Prov.5.12" n="יב"/> וְֽאָמַרְתָּ֗ אֵ֭יךְ שָׂנֵ֣אתִי מוּסָ֑ר</l>
                            <l level="2">וְ֝תוֹכַ֗חַת נָאַ֥ץ לִבִּֽי׃<verse eID="Prov.5.12"/></l>
                            <l level="1"><verse osisID="Prov.5.13" sID="Prov.5.13" n="יג"/> וְֽלֹא־שָׁ֭מַעְתִּי בְּק֣וֹל מוֹרָ֑י</l>
                            <l level="2">וְ֝לִֽמְלַמְּדַ֗י לֹֽא־הִטִּ֥יתִי אׇזְנִֽי׃<verse eID="Prov.5.13"/></l>
                            <l level="1"><verse osisID="Prov.5.14" sID="Prov.5.14" n="יד"/> כִּ֭מְעַט הָיִ֣יתִי בְכׇל־רָ֑ע</l>
                            <l level="2">בְּת֖וֹךְ קָהָ֣ל וְעֵדָֽה׃<verse eID="Prov.5.14"/></l>
                            <l level="1"><verse osisID="Prov.5.15" sID="Prov.5.15" n="טו"/> שְׁתֵה־מַ֥יִם מִבּוֹרֶ֑ךָ</l>
                            <l level="2">וְ֝נֹזְלִ֗ים מִתּ֥וֹךְ בְּאֵרֶֽךָ׃<verse eID="Prov.5.15"/></l>
                            <l level="1"><verse osisID="Prov.5.16" sID="Prov.5.16" n="טז"/> יָפ֣וּצוּ מַעְיְנֹתֶ֣יךָ ח֑וּצָה</l>
                            <l level="2">בָּ֝רְחֹב֗וֹת פַּלְגֵי־מָֽיִם׃<verse eID="Prov.5.16"/></l>
                            <l level="1"><verse osisID="Prov.5.17" sID="Prov.5.17" n="יז"/> יִֽהְיוּ־לְךָ֥ לְבַדֶּ֑ךָ</l>
                            <l level="2">וְאֵ֖ין לְזָרִ֣ים אִתָּֽךְ׃<verse eID="Prov.5.17"/></l>
                            <l level="1"><verse osisID="Prov.5.18" sID="Prov.5.18" n="יח"/> יְהִֽי־מְקוֹרְךָ֥ בָר֑וּךְ</l>
                            <l level="2">וּ֝שְׂמַ֗ח מֵאֵ֥שֶׁת נְעוּרֶֽךָ׃<verse eID="Prov.5.18"/></l>
                            <l level="1"><verse osisID="Prov.5.19" sID="Prov.5.19" n="יט"/> אַיֶּ֥לֶת אֲהָבִ֗ים וְֽיַעֲלַ֫ת חֵ֥ן</l>
                            <l level="2">דַּ֭דֶּיהָ יְרַוֻּ֣ךָ בְכׇל־עֵ֑ת</l>
                            <l level="3">בְּ֝אַהֲבָתָ֗הּ תִּשְׁגֶּ֥ה תָמִֽיד׃<verse eID="Prov.5.19"/></l>
                            <l level="1"><verse osisID="Prov.5.20" sID="Prov.5.20" n="כ"/> וְלָ֤מָּה תִשְׁגֶּ֣ה בְנִ֣י בְזָרָ֑ה</l>
                            <l level="2">וּ֝תְחַבֵּ֗ק חֵ֣ק נׇכְרִיָּֽה׃<verse eID="Prov.5.20"/></l>
                            <l level="1"><verse osisID="Prov.5.21" sID="Prov.5.21" n="כא"/> כִּ֤י נֹ֨כַח ׀ עֵינֵ֣י יְ֭הֹוָה דַּרְכֵי־אִ֑ישׁ</l>
                            <l level="2">וְֽכָל־מַעְגְּלֹתָ֥יו מְפַלֵּֽס׃<verse eID="Prov.5.21"/></l>
                            <l level="1"><verse osisID="Prov.5.22" sID="Prov.5.22" n="כב"/> עֲֽווֹנֹתָ֗יו יִלְכְּדֻנ֥וֹ אֶת־הָרָשָׁ֑ע</l>
                            <l level="2">וּבְחַבְלֵ֥י חַ֝טָּאת֗וֹ יִתָּמֵֽךְ׃<verse eID="Prov.5.22"/></l>
                            <l level="1"><verse osisID="Prov.5.23" sID="Prov.5.23" n="כג"/> ה֗וּא יָ֭מוּת בְּאֵ֣ין מוּסָ֑ר</l>
                            <l level="2">וּבְרֹ֖ב אִוַּלְתּ֣וֹ יִשְׁגֶּֽה׃<verse eID="Prov.5.23"/></l>
                        </lg>
                    </p>
                    <chapter eID="Prov.5"/>
                    <chapter osisID="Prov.6" sID="Prov.6" n="ו"/>
                    <p>
                        <lb/>
                        <lb/>
                        <lg>
                            <l level="1"><verse osisID="Prov.6.1" sID="Prov.6.1" n="א"/> בְּ֭נִי אִם־עָרַ֣בְתָּ לְרֵעֶ֑ךָ</l>
                            <l level="2">תָּקַ֖עְתָּ לַזָּ֣ר כַּפֶּֽיךָ׃<verse eID="Prov.6.1"/></l>
                            <l level="1"><verse osisID="Prov.6.2" sID="Prov.6.2" n="ב"/> נוֹקַ֥שְׁתָּ בְאִמְרֵי־פִ֑יךָ</l>
                            <l level="2">נִ֝לְכַּ֗דְתָּ בְּאִמְרֵי־פִֽיךָ׃<verse eID="Prov.6.2"/></l>
                            <l level="1"><verse osisID="Prov.6.3" sID="Prov.6.3" n="ג"/> עֲשֵׂ֨ה זֹ֥את אֵפ֪וֹא <seg type="x-paseq">׀</seg> בְּנִ֡י וְֽהִנָּצֵ֗ל</l>
                            <l level="2">כִּ֘י בָ֤אתָ בְכַף־רֵעֶ֑ךָ</l>
                            <l level="3">לֵ֥ךְ הִ֝תְרַפֵּ֗ס וּרְהַ֥ב רֵעֶֽיךָ׃<verse eID="Prov.6.3"/></l>
                            <l level="1"><verse osisID="Prov.6.4" sID="Prov.6.4" n="ד"/> אַל־תִּתֵּ֣ן שֵׁנָ֣ה לְעֵינֶ֑יךָ</l>
                            <l level="2">וּ֝תְנוּמָ֗ה לְעַפְעַפֶּֽיךָ׃<verse eID="Prov.6.4"/></l>
                            <l level="1"><verse osisID="Prov.6.5" sID="Prov.6.5" n="ה"/> הִ֭נָּצֵל כִּצְבִ֣י מִיָּ֑ד</l>
                            <l level="2">וּ֝כְצִפּ֗וֹר מִיַּ֥ד יָקֽוּשׁ׃<verse eID="Prov.6.5"/></l>
                        </lg>
                        <lg>
                            <l level="1"><verse osisID="Prov.6.6" sID="Prov.6.6" n="ו"/> לֵֽךְ־אֶל־נְמָלָ֥ה עָצֵ֑ל</l>
                            <l level="2">רְאֵ֖ה דְרָכֶ֣יהָ וַחֲכָֽם׃<verse eID="Prov.6.6"/></l>
                            <l level="1"><verse osisID="Prov.6.7" sID="Prov.6.7" n="ז"/> אֲשֶׁ֖ר אֵֽין־לָ֥הּ קָצִ֗ין</l>
                            <l level="2">שֹׁטֵ֥ר וּמֹשֵֽׁל׃<verse eID="Prov.6.7"/></l>
                            <l level="1"><verse osisID="Prov.6.8" sID="Prov.6.8" n="ח"/> תָּכִ֣ין בַּקַּ֣יִץ לַחְמָ֑הּ</l>
                            <l level="2">אָגְרָ֥ה בַ֝קָּצִ֗יר מַֽאֲכָלָֽהּ׃<verse eID="Prov.6.8"/></l>
                            <l level="1"><verse osisID="Prov.6.9" sID="Prov.6.9" n="ט"/> עַד־מָתַ֖י עָצֵ֥ל <seg type="x-paseq">׀</seg> תִּשְׁכָּ֑ב</l>
                            <l level="2">מָ֝תַ֗י תָּק֥וּם מִשְּׁנָתֶֽךָ׃<verse eID="Prov.6.9"/></l>
                            <l level="1"><verse osisID="Prov.6.10" sID="Prov.6.10" n="י"/> מְעַ֣ט שֵׁ֭נוֹת מְעַ֣ט תְּנוּמ֑וֹת</l>
                            <l level="2">מְעַ֓ט ׀ חִבֻּ֖ק יָדַ֣יִם לִשְׁכָּֽב׃<verse eID="Prov.6.10"/></l>
                            <l level="1"><verse osisID="Prov.6.11" sID="Prov.6.11" n="יא"/> וּבָֽא־כִמְהַלֵּ֥ךְ רֵאשֶׁ֑ךָ</l>
                            <l level="2">וּ֝מַחְסֹרְךָ֗ כְּאִ֣ישׁ מָגֵֽן׃<verse eID="Prov.6.11"/></l>
                        </lg>
                        <lg>
                            <l level="1"><verse osisID="Prov.6.12" sID="Prov.6.12" n="יב"/> אָדָ֣ם בְּ֭לִיַּעַל אִ֣ישׁ אָ֑וֶן</l>
                            <l level="2">ה֝וֹלֵ֗ךְ עִקְּשׁ֥וּת פֶּֽה׃<verse eID="Prov.6.12"/></l>
                            <l level="1"><verse osisID="Prov.6.13" sID="Prov.6.13" n="יג"/> קֹרֵ֣ץ בְּ֭עֵינָו מֹלֵ֣ל בְּרַגְלָ֑ו</l>
                            <l level="2">מֹ֝רֶ֗ה בְּאֶצְבְּעֹתָֽיו׃<verse eID="Prov.6.13"/></l>
                            <l level="1"><verse osisID="Prov.6.14" sID="Prov.6.14" n="יד"/> תַּ֥הְפֻּכ֨וֹת ׀ בְּלִבּ֗וֹ</l>
                            <l level="2">חֹרֵ֣שׁ רָ֣ע בְּכׇל־עֵ֑ת</l>
                            <l level="3"><seg type="x-ketiv">מדנים</seg> מִדְיָנִ֥ים יְשַׁלֵּֽחַ׃<verse eID="Prov.6.14"/></l>
                            <l level="1"><verse osisID="Prov.6.15" sID="Prov.6.15" n="טו"/> עַל־כֵּ֗ן פִּ֭תְאֹם יָב֣וֹא אֵיד֑וֹ</l>
                            <l level="2">פֶּ֥תַע יִ֝שָּׁבֵ֗ר וְאֵ֣ין מַרְפֵּֽא׃<verse eID="Prov.6.15"/></l>
                        </lg>
                        <lg>
                            <l level="1"><verse osisID="Prov.6.16" sID="Prov.6.16" n="טז"/> שֶׁשׁ־הֵ֭נָּה שָׂנֵ֣א יְהֹוָ֑ה</l>
                            <l level="2">וְ֝שֶׁ֗בַע <seg type="x-ketiv">תועבות</seg> תּוֹעֲבַ֥ת נַפְשֽׁוֹ׃<verse eID="Prov.6.16"/></l>
                            <l level="1"><verse osisID="Prov.6.17" sID="Prov.6.17" n="יז"/> עֵינַ֣יִם רָ֭מוֹת לְשׁ֣וֹן שָׁ֑קֶר</l>
                            <l level="2">וְ֝יָדַ֗יִם שֹׁפְכ֥וֹת דָּם־נָקִֽי׃<verse eID="Prov.6.17"/></l>
                            <l level="1"><verse osisID="Prov.6.18" sID="Prov.6.18" n="יח"/> לֵ֗ב חֹ֭רֵשׁ מַחְשְׁב֣וֹת אָ֑וֶן</l>
                            <l level="2">רַגְלַ֥יִם מְ֝מַהֲר֗וֹת לָר֥וּץ לָֽרָעָֽה׃<verse eID="Prov.6.18"/></l>
                            <l level="1"><verse osisID="Prov.6.19" sID="Prov.6.19" n="יט"/> יָפִ֣יחַ כְּ֭זָבִים עֵ֣ד שָׁ֑קֶר</l>
                            <l level="2">וּמְשַׁלֵּ֥חַ מְ֝דָנִ֗ים בֵּ֣ין אַחִֽים׃<verse eID="Prov.6.19"/></l>
                        </lg>
                        <lg>
                            <l level="1"><verse osisID="Prov.6.20" sID="Prov.6.20" n="כ"/> נְצֹ֣ר בְּ֭נִי מִצְוַ֣ת אָבִ֑יךָ</l>
                            <l level="2">וְאַל־תִּ֝טֹּ֗שׁ תּוֹרַ֥ת אִמֶּֽךָ׃<verse eID="Prov.6.20"/></l>
                            <l level="1"><verse osisID="Prov.6.21" sID="Prov.6.21" n="כא"/> קׇשְׁרֵ֣ם עַל־לִבְּךָ֣ תָמִ֑יד</l>
                            <l level="2">עׇ֝נְדֵ֗ם עַל־גַּרְגְּרֹתֶֽךָ׃<verse eID="Prov.6.21"/></l>
                            <l level="1"><verse osisID="Prov.6.22" sID="Prov.6.22" n="כב"/> בְּהִתְהַלֶּכְךָ֨ ׀ תַּנְחֶ֬ה אֹתָ֗ךְ</l>
                            <l level="2">בְּֽ֭שׇׁכְבְּךָ תִּשְׁמֹ֣ר עָלֶ֑יךָ</l>
                            <l level="3">וַ֝הֲקִיצ֗וֹתָ הִ֣יא תְשִׂיחֶֽךָ׃<verse eID="Prov.6.22"/></l>
                            <l level="1"><verse osisID="Prov.6.23" sID="Prov.6.23" n="כג"/> כִּ֤י נֵ֣ר מִ֭צְוָה וְת֣וֹרָה א֑וֹר</l>
                            <l level="2">וְדֶ֥רֶךְ חַ֝יִּ֗ים תּוֹכְח֥וֹת מוּסָֽר׃<verse eID="Prov.6.23"/></l>
                            <l level="1"><verse osisID="Prov.6.24" sID="Prov.6.24" n="כד"/> לִ֭שְׁמׇרְךָ מֵאֵ֣שֶׁת רָ֑ע</l>
                            <l level="2">מֵ֝חֶלְקַ֗ת לָשׁ֥וֹן נׇכְרִיָּֽה׃<verse eID="Prov.6.24"/></l>
                            <l level="1"><verse osisID="Prov.6.25" sID="Prov.6.25" n="כה"/> אַל־תַּחְמֹ֣ד יׇ֭פְיָהּ בִּלְבָבֶ֑ךָ</l>
                            <l level="2">וְאַל־תִּ֝קָּחֲךָ֗ בְּעַפְעַפֶּֽיהָ׃<verse eID="Prov.6.25"/></l>
                            <l level="1"><verse osisID="Prov.6.26" sID="Prov.6.26" n="כו"/> כִּ֤י בְעַד־אִשָּׁ֥ה זוֹנָ֗ה</l>
                            <l level="2">עַֽד־כִּכַּ֫ר לָ֥חֶם</l>
                            <l level="3">וְאֵ֥שֶׁת אִ֑ישׁ</l>
                            <l level="3">נֶ֖פֶשׁ יְקָרָ֣ה תָצֽוּד׃<verse eID="Prov.6.26"/></l>
                            <l level="1"><verse osisID="Prov.6.27" sID="Prov.6.27" n="כז"/> הֲיַחְתֶּ֤ה אִ֓ישׁ אֵ֬שׁ בְּחֵיק֑וֹ</l>
                            <l level="2">וּ֝בְגָדָ֗יו לֹ֣א תִשָּׂרַֽפְנָה׃<verse eID="Prov.6.27"/></l>
                            <l level="1"><verse osisID="Prov.6.28" sID="Prov.6.28" n="כח"/> אִם־יְהַלֵּ֣ךְ אִ֭ישׁ עַל־הַגֶּחָלִ֑ים</l>
                            <l level="2">וְ֝רַגְלָ֗יו לֹ֣א תִכָּוֶֽינָה׃<verse eID="Prov.6.28"/></l>
                            <l level="1"><verse osisID="Prov.6.29" sID="Prov.6.29" n="כט"/> כֵּ֗ן הַ֭בָּא אֶל־אֵ֣שֶׁת רֵעֵ֑הוּ</l>
                            <l level="2">לֹ֥א יִ֝נָּקֶ֗ה כׇּֽל־הַנֹּגֵ֥עַ בָּֽהּ׃<verse eID="Prov.6.29"/></l>
                            <l level="1"><verse osisID="Prov.6.30" sID="Prov.6.30" n="ל"/> לֹא־יָב֣וּזוּ לַ֭גַּנָּב כִּ֣י יִגְנ֑וֹב</l>
                            <l level="2">לְמַלֵּ֥א נַ֝פְשׁ֗וֹ כִּ֣י יִרְעָֽב׃<verse eID="Prov.6.30"/></l>
                            <l level="1"><verse osisID="Prov.6.31" sID="Prov.6.31" n="לא"/> וְ֭נִמְצָא יְשַׁלֵּ֣ם שִׁבְעָתָ֑יִם</l>
                            <l level="2">אֶת־כׇּל־ה֖וֹן בֵּית֣וֹ יִתֵּֽן׃<verse eID="Prov.6.31"/></l>
                            <l level="1"><verse osisID="Prov.6.32" sID="Prov.6.32" n="לב"/> נֹאֵ֣ף אִשָּׁ֣ה חֲסַר־לֵ֑ב</l>
                            <l level="2">מַֽשְׁחִ֥ית נַ֝פְשׁ֗וֹ ה֣וּא יַעֲשֶֽׂנָּה׃<verse eID="Prov.6.32"/></l>
                            <l level="1"><verse osisID="Prov.6.33" sID="Prov.6.33" n="לג"/> נֶגַע־וְקָל֥וֹן יִמְצָ֑א</l>
                            <l level="2">וְ֝חֶרְפָּת֗וֹ לֹ֣א תִמָּחֶֽה׃<verse eID="Prov.6.33"/></l>
                            <l level="1"><verse osisID="Prov.6.34" sID="Prov.6.34" n="לד"/> כִּֽי־קִנְאָ֥ה חֲמַת־גָּ֑בֶר</l>
                            <l level="2">וְלֹא־יַ֝חְמ֗וֹל בְּי֣וֹם נָקָֽם׃<verse eID="Prov.6.34"/></l>
                            <l level="1"><verse osisID="Prov.6.35" sID="Prov.6.35" n="לה"/> לֹֽא־יִ֭שָּׂא פְּנֵ֣י כׇל־כֹּ֑פֶר</l>
                            <l level="2">וְלֹֽא־יֹ֝אבֶ֗ה כִּ֣י תַרְבֶּה־שֹֽׁחַד׃<verse eID="Prov.6.35"/></l>
                        </lg>
                    </p>
                    <chapter eID="Prov.6"/>
                    <chapter osisID="Prov.7" sID="Prov.7" n="ז"/>
                    <p>
                        <lb/>
                        <lb/>
                        <lg>
                            <l level="1"><verse osisID="Prov.7.1" sID="Prov.7.1" n="א"/> בְּ֭נִי שְׁמֹ֣ר אֲמָרָ֑י</l>
                            <l level="2">וּ֝מִצְוֺתַ֗י תִּצְפֹּ֥ן אִתָּֽךְ׃<verse eID="Prov.7.1"/></l>
                            <l level="1"><verse osisID="Prov.7.2" sID="Prov.7.2" n="ב"/> שְׁמֹ֣ר מִצְוֺתַ֣י וֶחְיֵ֑ה</l>
                            <l level="2">וְ֝תוֹרָתִ֗י כְּאִישׁ֥וֹן עֵינֶֽיךָ׃<verse eID="Prov.7.2"/></l>
                            <l level="1"><verse osisID="Prov.7.3" sID="Prov.7.3" n="ג"/> קׇשְׁרֵ֥ם עַל־אֶצְבְּעֹתֶ֑יךָ</l>
                            <l level="2">כׇּ֝תְבֵ֗ם עַל־ל֥וּחַ לִבֶּֽךָ׃<verse eID="Prov.7.3"/></l>
                            <l level="1"><verse osisID="Prov.7.4" sID="Prov.7.4" n="ד"/> אֱמֹ֣ר לַ֭חָכְמָה אֲחֹ֣תִי אָ֑תְּ</l>
                            <l level="2">וּ֝מֹדָ֗ע לַבִּינָ֥ה תִקְרָֽא׃<verse eID="Prov.7.4"/></l>
                            <l level="1"><verse osisID="Prov.7.5" sID="Prov.7.5" n="ה"/> לִ֭שְׁמׇרְךָ מֵאִשָּׁ֣ה זָרָ֑ה</l>
                            <l level="2">מִ֝נׇּכְרִיָּ֗ה אֲמָרֶ֥יהָ הֶחֱלִֽיקָה׃<verse eID="Prov.7.5"/></l>
                            <l level="1"><verse osisID="Prov.7.6" sID="Prov.7.6" n="ו"/> כִּ֭י בְּחַלּ֣וֹן בֵּיתִ֑י</l>
                            <l level="2">בְּעַ֖ד אֶשְׁנַבִּ֣י נִשְׁקָֽפְתִּי׃<verse eID="Prov.7.6"/></l>
                            <l level="1"><verse osisID="Prov.7.7" sID="Prov.7.7" n="ז"/> וָאֵ֤רֶא בַפְּתָאיִ֗ם אָ֘בִ֤ינָה בַבָּנִ֗ים</l>
                            <l level="2">נַ֣עַר חֲסַר־לֵֽב׃<verse eID="Prov.7.7"/></l>
                            <l level="1"><verse osisID="Prov.7.8" sID="Prov.7.8" n="ח"/> עֹבֵ֣ר בַּ֭שּׁוּק אֵ֣צֶל פִּנָּ֑הּ</l>
                            <l level="2">וְדֶ֖רֶךְ בֵּיתָ֣הּ יִצְעָֽד׃<verse eID="Prov.7.8"/></l>
                            <l level="1"><verse osisID="Prov.7.9" sID="Prov.7.9" n="ט"/> בְּנֶֽשֶׁף־בְּעֶ֥רֶב י֑וֹם</l>
                            <l level="2">בְּאִישׁ֥וֹן לַ֝֗יְלָה וַאֲפֵלָֽה׃<verse eID="Prov.7.9"/></l>
                            <l level="1"><verse osisID="Prov.7.10" sID="Prov.7.10" n="י"/> וְהִנֵּ֣ה אִ֭שָּׁה לִקְרָאת֑וֹ</l>
                            <l level="2">שִׁ֥ית ז֝וֹנָ֗ה וּנְצֻ֥רַת לֵֽב׃<verse eID="Prov.7.10"/></l>
                            <l level="1"><verse osisID="Prov.7.11" sID="Prov.7.11" n="יא"/> הֹמִיָּ֣ה הִ֣יא וְסֹרָ֑רֶת</l>
                            <l level="2">בְּ֝בֵיתָ֗הּ לֹא־יִשְׁכְּנ֥וּ רַגְלֶֽיהָ׃<verse eID="Prov.7.11"/></l>
                            <l level="1"><verse osisID="Prov.7.12" sID="Prov.7.12" n="יב"/> פַּ֤עַם ׀ בַּח֗וּץ פַּ֥עַם בָּרְחֹב֑וֹת</l>
                            <l level="2">וְאֵ֖צֶל כׇּל־פִּנָּ֣ה תֶאֱרֹֽב׃<verse eID="Prov.7.12"/></l>
                            <l level="1"><verse osisID="Prov.7.13" sID="Prov.7.13" n="יג"/> וְהֶחֱזִ֣יקָה בּ֭וֹ וְנָ֣שְׁקָה לּ֑וֹ</l>
                            <l level="2">הֵעֵ֥זָה פָ֝נֶ֗יהָ וַתֹּ֣אמַר לֽוֹ׃<verse eID="Prov.7.13"/></l>
                            <l level="1"><verse osisID="Prov.7.14" sID="Prov.7.14" n="יד"/> זִבְחֵ֣י שְׁלָמִ֣ים עָלָ֑י</l>
                            <l level="2">הַ֝יּ֗וֹם שִׁלַּ֥מְתִּי נְדָרָֽי׃<verse eID="Prov.7.14"/></l>
                            <l level="1"><verse osisID="Prov.7.15" sID="Prov.7.15" n="טו"/> עַל־כֵּ֭ן יָצָ֣אתִי לִקְרָאתֶ֑ךָ</l>
                            <l level="2">לְשַׁחֵ֥ר פָּ֝נֶ֗יךָ אֶמְצָאֶֽךָּ׃<verse eID="Prov.7.15"/></l>
                            <l level="1"><verse osisID="Prov.7.16" sID="Prov.7.16" n="טז"/> מַ֭רְבַדִּים רָבַ֣דְתִּי עַרְשִׂ֑י</l>
                            <l level="2">חֲ֝טֻב֗וֹת אֵט֥וּן מִצְרָֽיִם׃<verse eID="Prov.7.16"/></l>
                            <l level="1"><verse osisID="Prov.7.17" sID="Prov.7.17" n="יז"/> נַ֥פְתִּי מִשְׁכָּבִ֑י</l>
                            <l level="2">מֹ֥ר אֲ֝הָלִ֗ים וְקִנָּמֽוֹן׃<verse eID="Prov.7.17"/></l>
                            <l level="1"><verse osisID="Prov.7.18" sID="Prov.7.18" n="יח"/> לְכָ֤ה נִרְוֶ֣ה דֹ֭דִים עַד־הַבֹּ֑קֶר</l>
                            <l level="2">נִ֝תְעַלְּסָ֗ה בׇּאֳהָבִֽים׃<verse eID="Prov.7.18"/></l>
                            <l level="1"><verse osisID="Prov.7.19" sID="Prov.7.19" n="יט"/> כִּ֤י אֵ֣ין הָאִ֣ישׁ בְּבֵית֑וֹ</l>
                            <l level="2">הָ֝לַ֗ךְ בְּדֶ֣רֶךְ מֵרָחֽוֹק׃<verse eID="Prov.7.19"/></l>
                            <l level="1"><verse osisID="Prov.7.20" sID="Prov.7.20" n="כ"/> צְֽרוֹר־הַ֭כֶּסֶף לָקַ֣ח בְּיָד֑וֹ</l>
                            <l level="2">לְי֥וֹם הַ֝כֵּ֗סֶא יָבֹ֥א בֵיתֽוֹ׃<verse eID="Prov.7.20"/></l>
                            <l level="1"><verse osisID="Prov.7.21" sID="Prov.7.21" n="כא"/> הִ֭טַּתּוּ בְּרֹ֣ב לִקְחָ֑הּ</l>
                            <l level="2">בְּחֵ֥לֶק שְׂ֝פָתֶ֗יהָ תַּדִּיחֶֽנּוּ׃<verse eID="Prov.7.21"/></l>
                            <l level="1"><verse osisID="Prov.7.22" sID="Prov.7.22" n="כב"/> ה֤וֹלֵ֥ךְ אַחֲרֶ֗יהָ פִּ֫תְאֹ֥ם</l>
                            <l level="2">כְּ֭שׁוֹר אֶל־טֶ֣בַח יָבֹ֑א</l>
                            <l level="3">וּ֝כְעֶ֗כֶס אֶל־מוּסַ֥ר אֱוִֽיל׃<verse eID="Prov.7.22"/></l>
                            <l level="1"><verse osisID="Prov.7.23" sID="Prov.7.23" n="כג"/> עַ֤ד יְפַלַּ֪ח חֵ֡ץ כְּֽבֵד֗וֹ</l>
                            <l level="2">כְּמַהֵ֣ר צִפּ֣וֹר אֶל־פָּ֑ח</l>
                            <l level="3">וְלֹא־יָ֝דַ֗ע כִּֽי־בְנַפְשׁ֥וֹ הֽוּא׃<verse eID="Prov.7.23"/></l>
                            <l level="1"><verse osisID="Prov.7.24" sID="Prov.7.24" n="כד"/> וְעַתָּ֣ה בָ֭נִים שִׁמְעוּ־לִ֑י</l>
                            <l level="2">וְ֝הַקְשִׁ֗יבוּ לְאִמְרֵי־פִֽי׃<verse eID="Prov.7.24"/></l>
                            <l level="1"><verse osisID="Prov.7.25" sID="Prov.7.25" n="כה"/> אַל־יֵ֣שְׂטְ אֶל־דְּרָכֶ֣יהָ לִבֶּ֑ךָ</l>
                            <l level="2">אַל־תֵּ֝֗תַע בִּנְתִיבוֹתֶֽיהָ׃<verse eID="Prov.7.25"/></l>
                            <l level="1"><verse osisID="Prov.7.26" sID="Prov.7.26" n="כו"/> כִּֽי־רַבִּ֣ים חֲלָלִ֣ים הִפִּ֑ילָה</l>
                            <l level="2">וַ֝עֲצֻמִ֗ים כׇּל־הֲרֻגֶֽיהָ׃<verse eID="Prov.7.26"/></l>
                            <l level="1"><verse osisID="Prov.7.27" sID="Prov.7.27" n="כז"/> דַּרְכֵ֣י שְׁא֣וֹל בֵּיתָ֑הּ</l>
                            <l level="2">יֹ֝רְד֗וֹת אֶל־חַדְרֵי־מָֽוֶת׃<verse eID="Prov.7.27"/></l>
                        </lg>
                    </p>
                    <chapter eID="Prov.7"/>
                    <chapter osisID="Prov.8" sID="Prov.8" n="ח"/>
                    <p>
                        <lb/>
                        <lb/>
                        <lg>
                            <l level="1"><verse osisID="Prov.8.1" sID="Prov.8.1" n="א"/> הֲלֹֽא־חׇכְמָ֥ה תִקְרָ֑א</l>
                            <l level="2">וּ֝תְבוּנָ֗ה תִּתֵּ֥ן קוֹלָֽהּ׃<verse eID="Prov.8.1"/></l>
                            <l level="1"><verse osisID="Prov.8.2" sID="Prov.8.2" n="ב"/> בְּרֹאשׁ־מְרֹמִ֥ים עֲלֵי־דָ֑רֶךְ</l>
                            <l level="2">בֵּ֖ית נְתִיב֣וֹת נִצָּֽבָה׃<verse eID="Prov.8.2"/></l>
                            <l level="1"><verse osisID="Prov.8.3" sID="Prov.8.3" n="ג"/> לְיַד־שְׁעָרִ֥ים לְפִי־קָ֑רֶת</l>
                            <l level="2">מְב֖וֹא פְתָחִ֣ים תָּרֹֽנָּה׃<verse eID="Prov.8.3"/></l>
                            <l level="1"><verse osisID="Prov.8.4" sID="Prov.8.4" n="ד"/> אֲלֵיכֶ֣ם אִישִׁ֣ים אֶקְרָ֑א</l>
                            <l level="2">וְ֝קוֹלִ֗י אֶל־בְּנֵ֥י אָדָֽם׃<verse eID="Prov.8.4"/></l>
                            <l level="1"><verse osisID="Prov.8.5" sID="Prov.8.5" n="ה"/> הָבִ֣ינוּ פְתָאיִ֣ם עׇרְמָ֑ה</l>
                            <l level="2">וּ֝כְסִילִ֗ים הָבִ֥ינוּ לֵֽב׃<verse eID="Prov.8.5"/></l>
                            <l level="1"><verse osisID="Prov.8.6" sID="Prov.8.6" n="ו"/> שִׁ֭מְעוּ כִּֽי־נְגִידִ֣ים אֲדַבֵּ֑ר</l>
                            <l level="2">וּמִפְתַּ֥ח שְׂ֝פָתַ֗י מֵישָׁרִֽים׃<verse eID="Prov.8.6"/></l>
                            <l level="1"><verse osisID="Prov.8.7" sID="Prov.8.7" n="ז"/> כִּֽי־אֱ֭מֶת יֶהְגֶּ֣ה חִכִּ֑י</l>
                            <l level="2">וְתוֹעֲבַ֖ת שְׂפָתַ֣י רֶֽשַׁע׃<verse eID="Prov.8.7"/></l>
                            <l level="1"><verse osisID="Prov.8.8" sID="Prov.8.8" n="ח"/> בְּצֶ֥דֶק כׇּל־אִמְרֵי־פִ֑י</l>
                            <l level="2">אֵ֥ין בָּ֝הֶ֗ם נִפְתָּ֥ל וְעִקֵּֽשׁ׃<verse eID="Prov.8.8"/></l>
                            <l level="1"><verse osisID="Prov.8.9" sID="Prov.8.9" n="ט"/> כֻּלָּ֣ם נְ֭כֹחִים לַמֵּבִ֑ין</l>
                            <l level="2">וִ֝ישָׁרִ֗ים לְמֹ֣צְאֵי דָֽעַת׃<verse eID="Prov.8.9"/></l>
                            <l level="1"><verse osisID="Prov.8.10" sID="Prov.8.10" n="י"/> קְחֽוּ־מוּסָרִ֥י וְאַל־כָּ֑סֶף</l>
                            <l level="2">וְ֝דַ֗עַת מֵחָר֥וּץ נִבְחָֽר׃<verse eID="Prov.8.10"/></l>
                            <l level="1"><verse osisID="Prov.8.11" sID="Prov.8.11" n="יא"/> כִּֽי־טוֹבָ֣ה חׇ֭כְמָה מִפְּנִינִ֑ים</l>
                            <l level="2">וְכׇל־חֲ֝פָצִ֗ים לֹ֣א יִֽשְׁווּ־בָֽהּ׃<verse eID="Prov.8.11"/></l>
                            <l level="1"><verse osisID="Prov.8.12" sID="Prov.8.12" n="יב"/> אֲֽנִי־חָ֭כְמָה שָׁכַ֣נְתִּי עׇרְמָ֑ה</l>
                            <l level="2">וְדַ֖עַת מְזִמּ֣וֹת אֶמְצָֽא׃<verse eID="Prov.8.12"/></l>
                            <l level="1"><verse osisID="Prov.8.13" sID="Prov.8.13" n="יג"/> יִ֥רְאַ֣ת יְהֹוָה֮ שְֽׂנֹ֫את רָ֥ע</l>
                            <l level="2">גֵּ֘אָ֤ה וְגָא֨וֹן ׀ וְדֶ֣רֶךְ רָ֭ע</l>
                            <l level="3">וּפִ֨י תַהְפֻּכ֬וֹת שָׂנֵֽאתִי׃<verse eID="Prov.8.13"/></l>
                            <l level="1"><verse osisID="Prov.8.14" sID="Prov.8.14" n="יד"/> לִֽי־עֵ֭צָה וְתוּשִׁיָּ֑ה</l>
                            <l level="2">אֲנִ֥י בִ֝ינָ֗ה לִ֣י גְבוּרָֽה׃<verse eID="Prov.8.14"/></l>
                            <l level="1"><verse osisID="Prov.8.15" sID="Prov.8.15" n="טו"/> בִּ֭י מְלָכִ֣ים יִמְלֹ֑כוּ</l>
                            <l level="2">וְ֝רֹזְנִ֗ים יְחֹ֣קְקוּ צֶֽדֶק׃<verse eID="Prov.8.15"/></l>
                            <l level="1"><verse osisID="Prov.8.16" sID="Prov.8.16" n="טז"/> בִּ֭י שָׂרִ֣ים יָשֹׂ֑רוּ</l>
                            <l level="2">וּ֝נְדִיבִ֗ים כׇּל־שֹׁ֥פְטֵי צֶֽדֶק׃<verse eID="Prov.8.16"/></l>
                            <l level="1"><verse osisID="Prov.8.17" sID="Prov.8.17" n="יז"/> אֲ֭נִי <seg type="x-ketiv">אהביה</seg> אֹהֲבַ֣י אֵהָ֑ב</l>
                            <l level="2">וּ֝מְשַׁחֲרַ֗י יִמְצָאֻֽנְנִי׃<verse eID="Prov.8.17"/></l>
                            <l level="1"><verse osisID="Prov.8.18" sID="Prov.8.18" n="יח"/> עֹֽשֶׁר־וְכָב֥וֹד אִתִּ֑י</l>
                            <l level="2">ה֥וֹן עָ֝תֵ֗ק וּצְדָקָֽה׃<verse eID="Prov.8.18"/></l>
                            <l level="1"><verse osisID="Prov.8.19" sID="Prov.8.19" n="יט"/> ט֣וֹב פִּ֭רְיִי מֵחָר֣וּץ וּמִפָּ֑ז</l>
                            <l level="2">וּ֝תְבוּאָתִ֗י מִכֶּ֥סֶף נִבְחָֽר׃<verse eID="Prov.8.19"/></l>
                            <l level="1"><verse osisID="Prov.8.20" sID="Prov.8.20" n="כ"/> בְּאֹֽרַח־צְדָקָ֥ה אֲהַלֵּ֑ךְ</l>
                            <l level="2">בְּ֝ת֗וֹךְ נְתִיב֥וֹת מִשְׁפָּֽט׃<verse eID="Prov.8.20"/></l>
                            <l level="1"><verse osisID="Prov.8.21" sID="Prov.8.21" n="כא"/> לְהַנְחִ֖יל אֹהֲבַ֥י <seg type="x-paseq">׀</seg> יֵ֑שׁ</l>
                            <l level="2">וְאֹצְרֹ֖תֵיהֶ֣ם אֲמַלֵּֽא׃<verse eID="Prov.8.21"/></l>
                            <l level="1"><verse osisID="Prov.8.22" sID="Prov.8.22" n="כב"/> יְֽהֹוָ֗ה קָ֭נָנִי רֵאשִׁ֣ית דַּרְכּ֑וֹ</l>
                            <l level="2">קֶ֖דֶם מִפְעָלָ֣יו מֵאָֽז׃<verse eID="Prov.8.22"/></l>
                            <l level="1"><verse osisID="Prov.8.23" sID="Prov.8.23" n="כג"/> מֵ֭עוֹלָם נִסַּ֥כְתִּי מֵרֹ֗אשׁ</l>
                            <l level="2">מִקַּדְמֵי־אָֽרֶץ׃<verse eID="Prov.8.23"/></l>
                            <l level="1"><verse osisID="Prov.8.24" sID="Prov.8.24" n="כד"/> בְּאֵין־תְּהֹמ֥וֹת חוֹלָ֑לְתִּי</l>
                            <l level="2">בְּאֵ֥ין מַ֝עְיָנ֗וֹת נִכְבַּדֵּי־מָֽיִם׃<verse eID="Prov.8.24"/></l>
                            <l level="1"><verse osisID="Prov.8.25" sID="Prov.8.25" n="כה"/> בְּטֶ֣רֶם הָרִ֣ים הׇטְבָּ֑עוּ</l>
                            <l level="2">לִפְנֵ֖י גְבָע֣וֹת חוֹלָֽלְתִּי׃<verse eID="Prov.8.25"/></l>
                            <l level="1"><verse osisID="Prov.8.26" sID="Prov.8.26" n="כו"/> עַד־לֹ֣א עָ֭שָׂה אֶ֣רֶץ וְחוּצ֑וֹת</l>
                            <l level="2">וְ֝רֹ֗אשׁ עַפְר֥וֹת תֵּבֵֽל׃<verse eID="Prov.8.26"/></l>
                            <l level="1"><verse osisID="Prov.8.27" sID="Prov.8.27" n="כז"/> בַּהֲכִינ֣וֹ שָׁ֭מַיִם שָׁ֣ם אָ֑נִי</l>
                            <l level="2">בְּחֻ֥קוֹ ח֝֗וּג עַל־פְּנֵ֥י תְהֽוֹם׃<verse eID="Prov.8.27"/></l>
                            <l level="1"><verse osisID="Prov.8.28" sID="Prov.8.28" n="כח"/> בְּאַמְּצ֣וֹ שְׁחָקִ֣ים מִמָּ֑עַל</l>
                            <l level="2">בַּ֝עֲז֗וֹז עִינ֥וֹת תְּהֽוֹם׃<verse eID="Prov.8.28"/></l>
                            <l level="1"><verse osisID="Prov.8.29" sID="Prov.8.29" n="כט"/> בְּשׂ֘וּמ֤וֹ לַיָּ֨ם ׀ חֻקּ֗וֹ</l>
                            <l level="2">וּ֭מַיִם לֹ֣א יַֽעַבְרוּ־פִ֑יו</l>
                            <l level="3">בְּ֝חוּק֗וֹ מ֣וֹסְדֵי אָֽרֶץ׃<verse eID="Prov.8.29"/></l>
                            <l level="1"><verse osisID="Prov.8.30" sID="Prov.8.30" n="ל"/> וָאֶהְיֶ֥ה אֶצְל֗וֹ אָ֫מ֥וֹן</l>
                            <l level="2">וָאֶהְיֶ֣ה שַׁ֭עֲשׁוּעִים י֤וֹם ׀ י֑וֹם</l>
                            <l level="3">מְשַׂחֶ֖קֶת לְפָנָ֣יו בְּכׇל־עֵֽת׃<verse eID="Prov.8.30"/></l>
                            <l level="1"><verse osisID="Prov.8.31" sID="Prov.8.31" n="לא"/> מְ֭שַׂחֶקֶת בְּתֵבֵ֣ל אַרְצ֑וֹ</l>
                            <l level="2">וְ֝שַׁעֲשֻׁעַ֗י אֶת־בְּנֵ֥י אָדָֽם׃<verse eID="Prov.8.31"/></l>
                        </lg>
                        <lg>
                            <l level="1"><verse osisID="Prov.8.32" sID="Prov.8.32" n="לב"/> וְעַתָּ֣ה בָ֭נִים שִׁמְעוּ־לִ֑י</l>
                            <l level="2">וְ֝אַשְׁרֵ֗י דְּרָכַ֥י יִשְׁמֹֽרוּ׃<verse eID="Prov.8.32"/></l>
                            <l level="1"><verse osisID="Prov.8.33" sID="Prov.8.33" n="לג"/> שִׁמְע֖וּ מוּסָ֥ר וַחֲכָ֗מוּ</l>
                            <l level="2">וְאַל־תִּפְרָֽעוּ׃<verse eID="Prov.8.33"/></l>
                            <l level="1"><verse osisID="Prov.8.34" sID="Prov.8.34" n="לד"/> אַ֥שְֽׁרֵי אָדָם֮ שֹׁמֵ֪עַֽ֫ לִ֥י</l>
                            <l level="2">לִשְׁקֹ֣ד עַל־דַּ֭לְתֹתַי י֤וֹם ׀ י֑וֹם</l>
                            <l level="3">לִ֝שְׁמֹ֗ר מְזוּזֹ֥ת פְּתָחָֽי׃<verse eID="Prov.8.34"/></l>
                            <l level="1"><verse osisID="Prov.8.35" sID="Prov.8.35" n="לה"/> כִּ֣י מֹ֭צְאִי <seg type="x-ketiv">מצאי</seg> מָצָ֣א חַיִּ֑ים</l>
                            <l level="2">וַיָּ֥פֶק רָ֝צ֗וֹן מֵיְהֹוָֽה׃<verse eID="Prov.8.35"/></l>
                            <l level="1"><verse osisID="Prov.8.36" sID="Prov.8.36" n="לו"/> וְֽ֭חֹטְאִי חֹמֵ֣ס נַפְשׁ֑וֹ</l>
                            <l level="2">כׇּל־מְ֝שַׂנְאַ֗י אָ֣הֲבוּ מָֽוֶת׃<verse eID="Prov.8.36"/></l>
                        </lg>
                    </p>
                    <chapter eID="Prov.8"/>
                    <chapter osisID="Prov.9" sID="Prov.9" n="ט"/>
                    <p>
                        <lb/>
                        <lg>
                            <l level="1"><verse osisID="Prov.9.1" sID="Prov.9.1" n="א"/> חָ֭כְמוֹת בָּנְתָ֣ה בֵיתָ֑הּ</l>
                            <l level="2">חָצְבָ֖ה עַמּוּדֶ֣יהָ שִׁבְעָֽה׃<verse eID="Prov.9.1"/></l>
                            <l level="1"><verse osisID="Prov.9.2" sID="Prov.9.2" n="ב"/> טָבְחָ֣ה טִ֭בְחָהּ מָסְכָ֣ה יֵינָ֑הּ</l>
                            <l level="2">אַ֝֗ף עָרְכָ֥ה שֻׁלְחָנָֽהּ׃<verse eID="Prov.9.2"/></l>
                            <l level="1"><verse osisID="Prov.9.3" sID="Prov.9.3" n="ג"/> שָׁלְחָ֣ה נַעֲרֹתֶ֣יהָ תִקְרָ֑א</l>
                            <l level="2">עַל־גַּ֝פֵּ֗י מְרֹ֣מֵי קָֽרֶת׃<verse eID="Prov.9.3"/></l>
                            <l level="1"><verse osisID="Prov.9.4" sID="Prov.9.4" n="ד"/> מִי־פֶ֭תִי יָסֻ֣ר הֵ֑נָּה</l>
                            <l level="2">חֲסַר־לֵ֝֗ב אָ֣מְרָה לּֽוֹ׃<verse eID="Prov.9.4"/></l>
                            <l level="1"><verse osisID="Prov.9.5" sID="Prov.9.5" n="ה"/> לְ֭כוּ לַחֲמ֣וּ בְֽלַחֲמִ֑י</l>
                            <l level="2">וּ֝שְׁת֗וּ בְּיַ֣יִן מָסָֽכְתִּי׃<verse eID="Prov.9.5"/></l>
                            <l level="1"><verse osisID="Prov.9.6" sID="Prov.9.6" n="ו"/> עִזְב֣וּ פְתָאיִ֣ם וִֽחְי֑וּ</l>
                            <l level="2">וְ֝אִשְׁר֗וּ בְּדֶ֣רֶךְ בִּינָֽה׃<verse eID="Prov.9.6"/></l>
                            <l level="1"><verse osisID="Prov.9.7" sID="Prov.9.7" n="ז"/> יֹ֤סֵ֨ר ׀ לֵ֗ץ לֹקֵ֣חַֽ ל֣וֹ קָל֑וֹן</l>
                            <l level="2">וּמוֹכִ֖יחַ לְרָשָׁ֣ע מוּמֽוֹ׃<verse eID="Prov.9.7"/></l>
                            <l level="1"><verse osisID="Prov.9.8" sID="Prov.9.8" n="ח"/> אַל־תּ֣וֹכַח לֵ֭ץ פֶּן־יִשְׂנָאֶ֑ךָּ</l>
                            <l level="2">הוֹכַ֥ח לְ֝חָכָ֗ם וְיֶאֱהָבֶֽךָּ׃<verse eID="Prov.9.8"/></l>
                            <l level="1"><verse osisID="Prov.9.9" sID="Prov.9.9" n="ט"/> תֵּ֣ן לְ֭חָכָם וְיֶחְכַּם־ע֑וֹד</l>
                            <l level="2">הוֹדַ֥ע לְ֝צַדִּ֗יק וְי֣וֹסֶף לֶֽקַח׃<verse eID="Prov.9.9"/></l>
                            <l level="1"><verse osisID="Prov.9.10" sID="Prov.9.10" n="י"/> תְּחִלַּ֣ת חָ֭כְמָה יִרְאַ֣ת יְהֹוָ֑ה</l>
                            <l level="2">וְדַ֖עַת קְדֹשִׁ֣ים בִּינָֽה׃<verse eID="Prov.9.10"/></l>
                            <l level="1"><verse osisID="Prov.9.11" sID="Prov.9.11" n="יא"/> כִּי־בִ֭י יִרְבּ֣וּ יָמֶ֑יךָ</l>
                            <l level="2">וְיוֹסִ֥יפוּ לְּ֝ךָ֗ שְׁנ֣וֹת חַיִּֽים׃<verse eID="Prov.9.11"/></l>
                            <l level="1"><verse osisID="Prov.9.12" sID="Prov.9.12" n="יב"/> אִם־חָ֭כַמְתָּ חָכַ֣מְתָּ לָּ֑ךְ</l>
                            <l level="2">וְ֝לַ֗צְתָּ לְֽבַדְּךָ֥ תִשָּֽׂא׃<verse eID="Prov.9.12"/></l>
                            <l level="1"><verse osisID="Prov.9.13" sID="Prov.9.13" n="יג"/> אֵ֣שֶׁת כְּ֭סִילוּת הֹמִיָּ֑ה</l>
                            <l level="2">פְּ֝תַיּ֗וּת וּבַל־יָ֥דְעָה מָּֽה׃<verse eID="Prov.9.13"/></l>
                            <l level="1"><verse osisID="Prov.9.14" sID="Prov.9.14" n="יד"/> וְֽ֭יָשְׁבָה לְפֶ֣תַח בֵּיתָ֑הּ</l>
                            <l level="2">עַל־כִּ֝סֵּ֗א מְרֹ֣מֵי קָֽרֶת׃<verse eID="Prov.9.14"/></l>
                            <l level="1"><verse osisID="Prov.9.15" sID="Prov.9.15" n="טו"/> לִקְרֹ֥א לְעֹֽבְרֵי־דָ֑רֶךְ</l>
                            <l level="2">הַֽ֝מְיַשְּׁרִ֗ים אֹֽרְחוֹתָֽם׃<verse eID="Prov.9.15"/></l>
                            <l level="1"><verse osisID="Prov.9.16" sID="Prov.9.16" n="טז"/> מִי־פֶ֭תִי יָסֻ֣ר הֵ֑נָּה</l>
                            <l level="2">וַחֲסַר־לֵ֝֗ב וְאָ֣מְרָה לּֽוֹ׃<verse eID="Prov.9.16"/></l>
                            <l level="1"><verse osisID="Prov.9.17" sID="Prov.9.17" n="יז"/> מַֽיִם־גְּנוּבִ֥ים יִמְתָּ֑קוּ</l>
                            <l level="2">וְלֶ֖חֶם סְתָרִ֣ים יִנְעָֽם׃<verse eID="Prov.9.17"/></l>
                            <l level="1"><verse osisID="Prov.9.18" sID="Prov.9.18" n="יח"/> וְֽלֹא־יָ֭דַע כִּֽי־רְפָאִ֣ים שָׁ֑ם</l>
                            <l level="2">בְּעִמְקֵ֖י שְׁא֣וֹל קְרֻאֶֽיהָ׃<verse eID="Prov.9.18"/></l>
                        </lg>
                    </p>
                    <chapter eID="Prov.9"/>
                    <chapter osisID="Prov.10" sID="Prov.10" n="י"/>
                    <p>
                        <lb/>
                        <lb/>
                        <lg>
                            <l level="3"><verse osisID="Prov.10.1" sID="Prov.10.1" n="א"/> מִשְׁלֵ֗י שְׁלֹ֫מֹ֥ה</l>
                            <l level="1">בֵּ֣ן חָ֭כָם יְשַׂמַּח־אָ֑ב</l>
                            <l level="2">וּבֵ֥ן כְּ֝סִ֗יל תּוּגַ֥ת אִמּֽוֹ׃<verse eID="Prov.10.1"/></l>
                            <l level="1"><verse osisID="Prov.10.2" sID="Prov.10.2" n="ב"/> לֹֽא־י֭וֹעִילוּ אוֹצְר֣וֹת רֶ֑שַׁע</l>
                            <l level="2">וּ֝צְדָקָ֗ה תַּצִּ֥יל מִמָּֽוֶת׃<verse eID="Prov.10.2"/></l>
                            <l level="1"><verse osisID="Prov.10.3" sID="Prov.10.3" n="ג"/> לֹא־יַרְעִ֣יב יְ֭הֹוָה נֶ֣פֶשׁ צַדִּ֑יק</l>
                            <l level="2">וְהַוַּ֖ת רְשָׁעִ֣ים יֶהְדֹּֽף׃<verse eID="Prov.10.3"/></l>
                            <l level="1"><verse osisID="Prov.10.4" sID="Prov.10.4" n="ד"/> רָ֗אשׁ עֹשֶׂ֥ה כַף־רְמִיָּ֑ה</l>
                            <l level="2">וְיַ֖ד חָרוּצִ֣ים תַּעֲשִֽׁיר׃<verse eID="Prov.10.4"/></l>
                            <l level="1"><verse osisID="Prov.10.5" sID="Prov.10.5" n="ה"/> אֹגֵ֣ר בַּ֭קַּיִץ בֵּ֣ן מַשְׂכִּ֑יל</l>
                            <l level="2">נִרְדָּ֥ם בַּ֝קָּצִ֗יר בֵּ֣ן מֵבִֽישׁ׃<verse eID="Prov.10.5"/></l>
                            <l level="1"><verse osisID="Prov.10.6" sID="Prov.10.6" n="ו"/> בְּ֭רָכוֹת לְרֹ֣אשׁ צַדִּ֑יק</l>
                            <l level="2">וּפִ֥י רְ֝שָׁעִ֗ים יְכַסֶּ֥ה חָמָֽס׃<verse eID="Prov.10.6"/></l>
                            <l level="1"><verse osisID="Prov.10.7" sID="Prov.10.7" n="ז"/> זֵ֣כֶר צַ֭דִּיק לִבְרָכָ֑ה</l>
                            <l level="2">וְשֵׁ֖ם רְשָׁעִ֣ים יִרְקָֽב׃<verse eID="Prov.10.7"/></l>
                            <l level="1"><verse osisID="Prov.10.8" sID="Prov.10.8" n="ח"/> חֲכַם־לֵ֭ב יִקַּ֣ח מִצְוֺ֑ת</l>
                            <l level="2">וֶאֱוִ֥יל שְׂ֝פָתַ֗יִם יִלָּבֵֽט׃<verse eID="Prov.10.8"/></l>
                            <l level="1"><verse osisID="Prov.10.9" sID="Prov.10.9" n="ט"/> הוֹלֵ֣ךְ בַּ֭תֹּם יֵ֣לֶךְ בֶּ֑טַח</l>
                            <l level="2">וּמְעַקֵּ֥שׁ דְּ֝רָכָ֗יו יִוָּדֵֽעַ׃<verse eID="Prov.10.9"/></l>
                            <l level="1"><verse osisID="Prov.10.10" sID="Prov.10.10" n="י"/> קֹ֣רֵֽץ עַ֭יִן יִתֵּ֣ן עַצָּ֑בֶת</l>
                            <l level="2">וֶאֱוִ֥יל שְׂ֝פָתַ֗יִם יִלָּבֵֽט׃<verse eID="Prov.10.10"/></l>
                            <l level="1"><verse osisID="Prov.10.11" sID="Prov.10.11" n="יא"/> מְק֣וֹר חַ֭יִּים פִּ֣י צַדִּ֑יק</l>
                            <l level="2">וּפִ֥י רְ֝שָׁעִ֗ים יְכַסֶּ֥ה חָמָֽס׃<verse eID="Prov.10.11"/></l>
                            <l level="1"><verse osisID="Prov.10.12" sID="Prov.10.12" n="יב"/> שִׂ֭נְאָה תְּעֹרֵ֣ר מְדָנִ֑ים</l>
                            <l level="2">וְעַ֥ל כׇּל־פְּ֝שָׁעִ֗ים תְּכַסֶּ֥ה אַהֲבָֽה׃<verse eID="Prov.10.12"/></l>
                            <l level="1"><verse osisID="Prov.10.13" sID="Prov.10.13" n="יג"/> בְּשִׂפְתֵ֣י נָ֭בוֹן תִּמָּצֵ֣א חׇכְמָ֑ה</l>
                            <l level="2">וְ֝שֵׁ֗בֶט לְגֵ֣ו חֲסַר־לֵֽב׃<verse eID="Prov.10.13"/></l>
                            <l level="1"><verse osisID="Prov.10.14" sID="Prov.10.14" n="יד"/> חֲכָמִ֥ים יִצְפְּנוּ־דָ֑עַת</l>
                            <l level="2">וּפִֽי־אֱ֝וִ֗יל מְחִתָּ֥ה קְרֹבָֽה׃<verse eID="Prov.10.14"/></l>
                            <l level="1"><verse osisID="Prov.10.15" sID="Prov.10.15" n="טו"/> ה֣וֹן עָ֭שִׁיר קִרְיַ֣ת עֻזּ֑וֹ</l>
                            <l level="2">מְחִתַּ֖ת דַּלִּ֣ים רֵישָֽׁם׃<verse eID="Prov.10.15"/></l>
                            <l level="1"><verse osisID="Prov.10.16" sID="Prov.10.16" n="טז"/> פְּעֻלַּ֣ת צַדִּ֣יק לְחַיִּ֑ים</l>
                            <l level="2">תְּבוּאַ֖ת רָשָׁ֣ע לְחַטָּֽאת׃<verse eID="Prov.10.16"/></l>
                            <l level="1"><verse osisID="Prov.10.17" sID="Prov.10.17" n="יז"/> אֹ֣רַח לְ֭חַיִּים שׁוֹמֵ֣ר מוּסָ֑ר</l>
                            <l level="2">וְעֹזֵ֖ב תּוֹכַ֣חַת מַתְעֶֽה׃<verse eID="Prov.10.17"/></l>
                            <l level="1"><verse osisID="Prov.10.18" sID="Prov.10.18" n="יח"/> מְכַסֶּ֣ה שִׂ֭נְאָה שִׂפְתֵי־שָׁ֑קֶר</l>
                            <l level="2">וּמוֹצִ֥א דִ֝בָּ֗ה ה֣וּא כְסִֽיל׃<verse eID="Prov.10.18"/></l>
                            <l level="1"><verse osisID="Prov.10.19" sID="Prov.10.19" n="יט"/> בְּרֹ֣ב דְּ֭בָרִים לֹ֣א יֶחְדַּל־פָּ֑שַׁע</l>
                            <l level="2">וְחוֹשֵׂ֖ךְ שְׂפָתָ֣יו מַשְׂכִּֽיל׃<verse eID="Prov.10.19"/></l>
                            <l level="1"><verse osisID="Prov.10.20" sID="Prov.10.20" n="כ"/> כֶּ֣סֶף נִ֭בְחָר לְשׁ֣וֹן צַדִּ֑יק</l>
                            <l level="2">לֵ֖ב רְשָׁעִ֣ים כִּמְעָֽט׃<verse eID="Prov.10.20"/></l>
                            <l level="1"><verse osisID="Prov.10.21" sID="Prov.10.21" n="כא"/> שִׂפְתֵ֣י צַ֭דִּיק יִרְע֣וּ רַבִּ֑ים</l>
                            <l level="2">וֶ֝אֱוִילִ֗ים בַּחֲסַר־לֵ֥ב יָמֽוּתוּ׃<verse eID="Prov.10.21"/></l>
                            <l level="1"><verse osisID="Prov.10.22" sID="Prov.10.22" n="כב"/> בִּרְכַּ֣ת יְ֭הֹוָה הִ֣יא תַעֲשִׁ֑יר</l>
                            <l level="2">וְלֹֽא־יוֹסִ֖ף עֶ֣צֶב עִמָּֽהּ׃<verse eID="Prov.10.22"/></l>
                            <l level="1"><verse osisID="Prov.10.23" sID="Prov.10.23" n="כג"/> כִּשְׂח֣וֹק לִ֭כְסִיל עֲשׂ֣וֹת זִמָּ֑ה</l>
                            <l level="2">וְ֝חׇכְמָ֗ה לְאִ֣ישׁ תְּבוּנָֽה׃<verse eID="Prov.10.23"/></l>
                            <l level="1"><verse osisID="Prov.10.24" sID="Prov.10.24" n="כד"/> מְגוֹרַ֣ת רָ֭שָׁע הִ֣יא תְבוֹאֶ֑נּוּ</l>
                            <l level="2">וְתַאֲוַ֖ת צַדִּיקִ֣ים יִתֵּֽן׃<verse eID="Prov.10.24"/></l>
                            <l level="1"><verse osisID="Prov.10.25" sID="Prov.10.25" n="כה"/> כַּעֲב֣וֹר ס֭וּפָה וְאֵ֣ין רָשָׁ֑ע</l>
                            <l level="2">וְ֝צַדִּ֗יק יְס֣וֹד עוֹלָֽם׃<verse eID="Prov.10.25"/></l>
                            <l level="1"><verse osisID="Prov.10.26" sID="Prov.10.26" n="כו"/> כַּחֹ֤מֶץ ׀ לַשִּׁנַּ֗יִם וְכֶעָשָׁ֥ן לָעֵינָ֑יִם</l>
                            <l level="2">כֵּ֥ן הֶ֝עָצֵ֗ל לְשֹׁלְחָֽיו׃<verse eID="Prov.10.26"/></l>
                            <l level="1"><verse osisID="Prov.10.27" sID="Prov.10.27" n="כז"/> יִרְאַ֣ת יְ֭הֹוָה תּוֹסִ֣יף יָמִ֑ים</l>
                            <l level="2">וּשְׁנ֖וֹת רְשָׁעִ֣ים תִּקְצֹֽרְנָה׃<verse eID="Prov.10.27"/></l>
                            <l level="1"><verse osisID="Prov.10.28" sID="Prov.10.28" n="כח"/> תּוֹחֶ֣לֶת צַדִּיקִ֣ים שִׂמְחָ֑ה</l>
                            <l level="2">וְתִקְוַ֖ת רְשָׁעִ֣ים תֹּאבֵֽד׃<verse eID="Prov.10.28"/></l>
                            <l level="1"><verse osisID="Prov.10.29" sID="Prov.10.29" n="כט"/> מָע֣וֹז לַ֭תֹּם דֶּ֣רֶךְ יְהֹוָ֑ה</l>
                            <l level="2">וּ֝מְחִתָּ֗ה לְפֹ֣עֲלֵי אָֽוֶן׃<verse eID="Prov.10.29"/></l>
                            <l level="1"><verse osisID="Prov.10.30" sID="Prov.10.30" n="ל"/> צַ֭דִּיק לְעוֹלָ֣ם בַּל־יִמּ֑וֹט</l>
                            <l level="2">וּ֝רְשָׁעִ֗ים לֹ֣א יִשְׁכְּנוּ־אָֽרֶץ׃<verse eID="Prov.10.30"/></l>
                            <l level="1"><verse osisID="Prov.10.31" sID="Prov.10.31" n="לא"/> פִּֽי־צַ֭דִּיק יָנ֣וּב חׇכְמָ֑ה</l>
                            <l level="2">וּלְשׁ֥וֹן תַּ֝הְפֻּכ֗וֹת תִּכָּרֵֽת׃<verse eID="Prov.10.31"/></l>
                            <l level="1"><verse osisID="Prov.10.32" sID="Prov.10.32" n="לב"/> שִׂפְתֵ֣י צַ֭דִּיק יֵדְע֣וּן רָצ֑וֹן</l>
                            <l level="2">וּפִ֥י רְ֝שָׁעִ֗ים תַּהְפֻּכֽוֹת׃<verse eID="Prov.10.32"/></l>
                        </lg>
                    </p>
                    <chapter eID="Prov.10"/>
                    <chapter osisID="Prov.11" sID="Prov.11" n="יא"/>
                    <p>
                        <lb/>
                        <lg>
                            <l level="1"><verse osisID="Prov.11.1" sID="Prov.11.1" n="א"/> מֹאזְנֵ֣י מִ֭רְמָה תּוֹעֲבַ֣ת יְהֹוָ֑ה</l>
                            <l level="2">וְאֶ֖בֶן שְׁלֵמָ֣ה רְצוֹנֽוֹ׃<verse eID="Prov.11.1"/></l>
                            <l level="1"><verse osisID="Prov.11.2" sID="Prov.11.2" n="ב"/> בָּֽא־זָ֭דוֹן וַיָּבֹ֣א קָל֑וֹן</l>
                            <l level="2">וְֽאֶת־צְנוּעִ֥ים חׇכְמָֽה׃<verse eID="Prov.11.2"/></l>
                            <l level="1"><verse osisID="Prov.11.3" sID="Prov.11.3" n="ג"/> תֻּמַּ֣ת יְשָׁרִ֣ים תַּנְחֵ֑ם</l>
                            <l level="2">וְסֶ֖לֶף בֹּגְדִ֣ים <seg type="x-ketiv">ושדם</seg> יְשָׁדֵּֽם׃<verse eID="Prov.11.3"/></l>
                            <l level="1"><verse osisID="Prov.11.4" sID="Prov.11.4" n="ד"/> לֹא־יוֹעִ֣יל ה֭וֹן בְּי֣וֹם עֶבְרָ֑ה</l>
                            <l level="2">וּ֝צְדָקָ֗ה תַּצִּ֥יל מִמָּֽוֶת׃<verse eID="Prov.11.4"/></l>
                            <l level="1"><verse osisID="Prov.11.5" sID="Prov.11.5" n="ה"/> צִדְקַ֣ת תָּ֭מִים תְּיַשֵּׁ֣ר דַּרְכּ֑וֹ</l>
                            <l level="2">וּ֝בְרִשְׁעָת֗וֹ יִפֹּ֥ל רָשָֽׁע׃<verse eID="Prov.11.5"/></l>
                            <l level="1"><verse osisID="Prov.11.6" sID="Prov.11.6" n="ו"/> צִדְקַ֣ת יְ֭שָׁרִים תַּצִּילֵ֑ם</l>
                            <l level="2">וּ֝בְהַוַּ֗ת בֹּגְדִ֥ים יִלָּכֵֽדוּ׃<verse eID="Prov.11.6"/></l>
                            <l level="1"><verse osisID="Prov.11.7" sID="Prov.11.7" n="ז"/> בְּמ֤וֹת אָדָ֣ם רָ֭שָׁע תֹּאבַ֣ד תִּקְוָ֑ה</l>
                            <l level="2">וְתוֹחֶ֖לֶת אוֹנִ֣ים אָבָֽדָה׃<verse eID="Prov.11.7"/></l>
                            <l level="1"><verse osisID="Prov.11.8" sID="Prov.11.8" n="ח"/> צַ֭דִּיק מִצָּרָ֣ה נֶחֱלָ֑ץ</l>
                            <l level="2">וַיָּבֹ֖א רָשָׁ֣ע תַּחְתָּֽיו׃<verse eID="Prov.11.8"/></l>
                            <l level="1"><verse osisID="Prov.11.9" sID="Prov.11.9" n="ט"/> בְּפֶ֗ה חָ֭נֵף יַשְׁחִ֣ת רֵעֵ֑הוּ</l>
                            <l level="2">וּ֝בְדַ֗עַת צַדִּיקִ֥ים יֵחָלֵֽצוּ׃<verse eID="Prov.11.9"/></l>
                            <l level="1"><verse osisID="Prov.11.10" sID="Prov.11.10" n="י"/> בְּט֣וּב צַ֭דִּיקִים תַּעֲלֹ֣ץ קִרְיָ֑ה</l>
                            <l level="2">וּבַאֲבֹ֖ד רְשָׁעִ֣ים רִנָּֽה׃<verse eID="Prov.11.10"/></l>
                            <l level="1"><verse osisID="Prov.11.11" sID="Prov.11.11" n="יא"/> בְּבִרְכַּ֣ת יְ֭שָׁרִים תָּר֣וּם קָ֑רֶת</l>
                            <l level="2">וּבְפִ֥י רְ֝שָׁעִ֗ים תֵּהָרֵֽס׃<verse eID="Prov.11.11"/></l>
                            <l level="1"><verse osisID="Prov.11.12" sID="Prov.11.12" n="יב"/> בׇּז־לְרֵעֵ֥הוּ חֲסַר־לֵ֑ב</l>
                            <l level="2">וְאִ֖ישׁ תְּבוּנ֣וֹת יַחֲרִֽישׁ׃<verse eID="Prov.11.12"/></l>
                            <l level="1"><verse osisID="Prov.11.13" sID="Prov.11.13" n="יג"/> הוֹלֵ֣ךְ רָ֭כִיל מְגַלֶּה־סּ֑וֹד</l>
                            <l level="2">וְנֶאֱמַן־ר֝֗וּחַ מְכַסֶּ֥ה דָבָֽר׃<verse eID="Prov.11.13"/></l>
                            <l level="1"><verse osisID="Prov.11.14" sID="Prov.11.14" n="יד"/> בְּאֵ֣ין תַּ֭חְבֻּלוֹת יִפׇּל־עָ֑ם</l>
                            <l level="2">וּ֝תְשׁוּעָ֗ה בְּרֹ֣ב יוֹעֵֽץ׃<verse eID="Prov.11.14"/></l>
                            <l level="1"><verse osisID="Prov.11.15" sID="Prov.11.15" n="טו"/> רַע־יֵ֭רוֹעַ כִּי־עָ֣רַב זָ֑ר</l>
                            <l level="2">וְשֹׂנֵ֖א תֹקְעִ֣ים בּוֹטֵֽחַ׃<verse eID="Prov.11.15"/></l>
                            <l level="1"><verse osisID="Prov.11.16" sID="Prov.11.16" n="טז"/> אֵֽשֶׁת־חֵ֭ן תִּתְמֹ֣ךְ כָּב֑וֹד</l>
                            <l level="2">וְ֝עָרִיצִ֗ים יִתְמְכוּ־עֹֽשֶׁר׃<verse eID="Prov.11.16"/></l>
                            <l level="1"><verse osisID="Prov.11.17" sID="Prov.11.17" n="יז"/> גֹּמֵ֣ל נַ֭פְשׁוֹ אִ֣ישׁ חָ֑סֶד</l>
                            <l level="2">וְעֹכֵ֥ר שְׁ֝אֵר֗וֹ אַכְזָרִֽי׃<verse eID="Prov.11.17"/></l>
                            <l level="1"><verse osisID="Prov.11.18" sID="Prov.11.18" n="יח"/> רָשָׁ֗ע עֹשֶׂ֥ה פְעֻלַּת־שָׁ֑קֶר</l>
                            <l level="2">וְזֹרֵ֥עַ צְ֝דָקָ֗ה שֶׂ֣כֶר אֱמֶֽת׃<verse eID="Prov.11.18"/></l>
                            <l level="1"><verse osisID="Prov.11.19" sID="Prov.11.19" n="יט"/> כֵּן־צְדָקָ֥ה לְחַיִּ֑ים</l>
                            <l level="2">וּמְרַדֵּ֖ף רָעָ֣ה לְמוֹתֽוֹ׃<verse eID="Prov.11.19"/></l>
                            <l level="1"><verse osisID="Prov.11.20" sID="Prov.11.20" n="כ"/> תּוֹעֲבַ֣ת יְ֭הֹוָה עִקְּשֵׁי־לֵ֑ב</l>
                            <l level="2">וּ֝רְצוֹנ֗וֹ תְּמִ֣ימֵי דָֽרֶךְ׃<verse eID="Prov.11.20"/></l>
                            <l level="1"><verse osisID="Prov.11.21" sID="Prov.11.21" n="כא"/> יָ֣ד לְ֭יָד לֹא־יִנָּ֣קֶה רָּ֑ע</l>
                            <l level="2">וְזֶ֖רַע צַדִּיקִ֣ים נִמְלָֽט׃<verse eID="Prov.11.21"/></l>
                            <l level="1"><verse osisID="Prov.11.22" sID="Prov.11.22" n="כב"/> נֶ֣זֶם זָ֭הָב בְּאַ֣ף חֲזִ֑יר</l>
                            <l level="2">אִשָּׁ֥ה יָ֝פָ֗ה וְסָ֣רַת טָֽעַם׃<verse eID="Prov.11.22"/></l>
                            <l level="1"><verse osisID="Prov.11.23" sID="Prov.11.23" n="כג"/> תַּאֲוַ֣ת צַדִּיקִ֣ים אַךְ־ט֑וֹב</l>
                            <l level="2">תִּקְוַ֖ת רְשָׁעִ֣ים עֶבְרָֽה׃<verse eID="Prov.11.23"/></l>
                            <l level="1"><verse osisID="Prov.11.24" sID="Prov.11.24" n="כד"/> יֵ֣שׁ מְ֭פַזֵּר וְנוֹסָ֥ף ע֑וֹד</l>
                            <l level="2">וְחֹשֵׂ֥ךְ מִ֝יֹּ֗שֶׁר אַךְ־לְמַחְסֽוֹר׃<verse eID="Prov.11.24"/></l>
                            <l level="1"><verse osisID="Prov.11.25" sID="Prov.11.25" n="כה"/> נֶֽפֶשׁ־בְּרָכָ֥ה תְדֻשָּׁ֑ן</l>
                            <l level="2">וּ֝מַרְוֶ֗ה גַּם־ה֥וּא יוֹרֶֽא׃<verse eID="Prov.11.25"/></l>
                            <l level="1"><verse osisID="Prov.11.26" sID="Prov.11.26" n="כו"/> מֹ֣נֵֽעַ בָּ֭ר יִקְּבֻ֣הוּ לְא֑וֹם</l>
                            <l level="2">וּ֝בְרָכָ֗ה לְרֹ֣אשׁ מַשְׁבִּֽיר׃<verse eID="Prov.11.26"/></l>
                            <l level="1"><verse osisID="Prov.11.27" sID="Prov.11.27" n="כז"/> שֹׁ֣חֵֽר ט֭וֹב יְבַקֵּ֣שׁ רָצ֑וֹן</l>
                            <l level="2">וְדֹרֵ֖שׁ רָעָ֣ה תְבוֹאֶֽנּוּ׃<verse eID="Prov.11.27"/></l>
                            <l level="1"><verse osisID="Prov.11.28" sID="Prov.11.28" n="כח"/> בּוֹטֵ֣חַ בְּ֭עׇשְׁרוֹ ה֣וּא יִפּ֑וֹל</l>
                            <l level="2">וְ֝כֶעָלֶ֗ה צַדִּיקִ֥ים יִפְרָֽחוּ׃<verse eID="Prov.11.28"/></l>
                            <l level="1"><verse osisID="Prov.11.29" sID="Prov.11.29" n="כט"/> עֹכֵ֣ר בֵּ֭יתוֹ יִנְחַל־ר֑וּחַ</l>
                            <l level="2">וְעֶ֥בֶד אֱ֝וִ֗יל לַֽחֲכַם־לֵֽב׃<verse eID="Prov.11.29"/></l>
                            <l level="1"><verse osisID="Prov.11.30" sID="Prov.11.30" n="ל"/> פְּֽרִי־צַ֭דִּיק עֵ֣ץ חַיִּ֑ים</l>
                            <l level="2">וְלֹקֵ֖חַ נְפָשׁ֣וֹת חָכָֽם׃<verse eID="Prov.11.30"/></l>
                            <l level="1"><verse osisID="Prov.11.31" sID="Prov.11.31" n="לא"/> הֵ֣ן צַ֭דִּיק בָּאָ֣רֶץ יְשֻׁלָּ֑ם</l>
                            <l level="2">אַ֝֗ף כִּֽי־רָשָׁ֥ע וְחוֹטֵֽא׃<verse eID="Prov.11.31"/></l>
                        </lg>
                    </p>
                    <chapter eID="Prov.11"/>
                    <chapter osisID="Prov.12" sID="Prov.12" n="יב"/>
                    <p>
                        <lb/>
                        <lg>
                            <l level="1"><verse osisID="Prov.12.1" sID="Prov.12.1" n="א"/> אֹהֵ֣ב מ֭וּסָר אֹ֣הֵֽב דָּ֑עַת</l>
                            <l level="2">וְשׂוֹנֵ֖א תוֹכַ֣חַת בָּֽעַר׃<verse eID="Prov.12.1"/></l>
                            <l level="1"><verse osisID="Prov.12.2" sID="Prov.12.2" n="ב"/> ט֗וֹב יָפִ֣יק רָ֭צוֹן מֵיְהֹוָ֑ה</l>
                            <l level="2">וְאִ֖ישׁ מְזִמּ֣וֹת יַרְשִֽׁיעַ׃<verse eID="Prov.12.2"/></l>
                            <l level="1"><verse osisID="Prov.12.3" sID="Prov.12.3" n="ג"/> לֹא־יִכּ֣וֹן אָדָ֣ם בְּרֶ֑שַׁע</l>
                            <l level="2">וְשֹׁ֥רֶשׁ צַ֝דִּיקִ֗ים בַּל־יִמּֽוֹט׃<verse eID="Prov.12.3"/></l>
                            <l level="1"><verse osisID="Prov.12.4" sID="Prov.12.4" n="ד"/> אֵֽשֶׁת־חַ֭יִל עֲטֶ֣רֶת בַּעְלָ֑הּ</l>
                            <l level="2">וּכְרָקָ֖ב בְּעַצְמוֹתָ֣יו מְבִישָֽׁה׃<verse eID="Prov.12.4"/></l>
                            <l level="1"><verse osisID="Prov.12.5" sID="Prov.12.5" n="ה"/> מַחְשְׁב֣וֹת צַדִּיקִ֣ים מִשְׁפָּ֑ט</l>
                            <l level="2">תַּחְבֻּל֖וֹת רְשָׁעִ֣ים מִרְמָֽה׃<verse eID="Prov.12.5"/></l>
                            <l level="1"><verse osisID="Prov.12.6" sID="Prov.12.6" n="ו"/> דִּבְרֵ֣י רְשָׁעִ֣ים אֱרׇב־דָּ֑ם</l>
                            <l level="2">וּפִ֥י יְ֝שָׁרִ֗ים יַצִּילֵֽם׃<verse eID="Prov.12.6"/></l>
                            <l level="1"><verse osisID="Prov.12.7" sID="Prov.12.7" n="ז"/> הָפ֣וֹךְ רְשָׁעִ֣ים וְאֵינָ֑ם</l>
                            <l level="2">וּבֵ֖ית צַדִּיקִ֣ים יַעֲמֹֽד׃<verse eID="Prov.12.7"/></l>
                            <l level="1"><verse osisID="Prov.12.8" sID="Prov.12.8" n="ח"/> לְֽפִי־שִׂ֭כְלוֹ יְהֻלַּל־אִ֑ישׁ</l>
                            <l level="2">וְנַעֲוֵה־לֵ֝֗ב יִהְיֶ֥ה לָבֽוּז׃<verse eID="Prov.12.8"/></l>
                            <l level="1"><verse osisID="Prov.12.9" sID="Prov.12.9" n="ט"/> ט֣וֹב נִ֭קְלֶה וְעֶ֣בֶד ל֑וֹ</l>
                            <l level="2">מִ֝מִּתְכַּבֵּ֗ד וַחֲסַר־לָֽחֶם׃<verse eID="Prov.12.9"/></l>
                            <l level="1"><verse osisID="Prov.12.10" sID="Prov.12.10" n="י"/> יוֹדֵ֣עַ צַ֭דִּיק נֶ֣פֶשׁ בְּהֶמְתּ֑וֹ</l>
                            <l level="2">וְֽרַחֲמֵ֥י רְ֝שָׁעִ֗ים אַכְזָרִֽי׃<verse eID="Prov.12.10"/></l>
                            <l level="1"><verse osisID="Prov.12.11" sID="Prov.12.11" n="יא"/> עֹבֵ֣ד אַ֭דְמָתוֹ יִֽשְׂבַּֽע־לָ֑חֶם</l>
                            <l level="2">וּמְרַדֵּ֖ף רֵיקִ֣ים חֲסַר־לֵֽב׃<verse eID="Prov.12.11"/></l>
                            <l level="1"><verse osisID="Prov.12.12" sID="Prov.12.12" n="יב"/> חָמַ֣ד רָ֭שָׁע מְצ֣וֹד רָעִ֑ים</l>
                            <l level="2">וְשֹׁ֖רֶשׁ צַדִּיקִ֣ים יִתֵּֽן׃<verse eID="Prov.12.12"/></l>
                            <l level="1"><verse osisID="Prov.12.13" sID="Prov.12.13" n="יג"/> בְּפֶ֣שַׁע שְׂ֭פָתַיִם מוֹקֵ֣שׁ רָ֑ע</l>
                            <l level="2">וַיֵּצֵ֖א מִצָּרָ֣ה צַדִּֽיק׃<verse eID="Prov.12.13"/></l>
                            <l level="1"><verse osisID="Prov.12.14" sID="Prov.12.14" n="יד"/> מִפְּרִ֣י פִי־אִ֭ישׁ יִשְׂבַּע־ט֑וֹב</l>
                            <l level="2">וּגְמ֥וּל יְדֵי־אָ֝דָ֗ם <seg type="x-ketiv">ישוב</seg> יָשִׁ֥יב לֽוֹ׃<verse eID="Prov.12.14"/></l>
                            <l level="1"><verse osisID="Prov.12.15" sID="Prov.12.15" n="טו"/> דֶּ֣רֶךְ אֱ֭וִיל יָשָׁ֣ר בְּעֵינָ֑יו</l>
                            <l level="2">וְשֹׁמֵ֖עַ לְעֵצָ֣ה חָכָֽם׃<verse eID="Prov.12.15"/></l>
                            <l level="1"><verse osisID="Prov.12.16" sID="Prov.12.16" n="טז"/> אֱוִ֗יל בַּ֭יּוֹם יִוָּדַ֣ע כַּעְס֑וֹ</l>
                            <l level="2">וְכֹסֶ֖ה קָל֣וֹן עָרֽוּם׃<verse eID="Prov.12.16"/></l>
                            <l level="1"><verse osisID="Prov.12.17" sID="Prov.12.17" n="יז"/> יָפִ֣יחַ אֱ֭מוּנָה יַגִּ֣יד צֶ֑דֶק</l>
                            <l level="2">וְעֵ֖ד שְׁקָרִ֣ים מִרְמָֽה׃<verse eID="Prov.12.17"/></l>
                            <l level="1"><verse osisID="Prov.12.18" sID="Prov.12.18" n="יח"/> יֵ֣שׁ בּ֭וֹטֶה כְּמַדְקְר֣וֹת חָ֑רֶב</l>
                            <l level="2">וּלְשׁ֖וֹן חֲכָמִ֣ים מַרְפֵּֽא׃<verse eID="Prov.12.18"/></l>
                            <l level="1"><verse osisID="Prov.12.19" sID="Prov.12.19" n="יט"/> שְֽׂפַת־אֱ֭מֶת תִּכּ֣וֹן לָעַ֑ד</l>
                            <l level="2">וְעַד־אַ֝רְגִּ֗יעָה לְשׁ֣וֹן שָֽׁקֶר׃<verse eID="Prov.12.19"/></l>
                            <l level="1"><verse osisID="Prov.12.20" sID="Prov.12.20" n="כ"/> מִ֭רְמָה בְּלֶב־חֹ֣רְשֵׁי רָ֑ע</l>
                            <l level="2">וּֽלְיֹעֲצֵ֖י שָׁל֣וֹם שִׂמְחָֽה׃<verse eID="Prov.12.20"/></l>
                            <l level="1"><verse osisID="Prov.12.21" sID="Prov.12.21" n="כא"/> לֹא־יְאֻנֶּ֣ה לַצַּדִּ֣יק כׇּל־אָ֑וֶן</l>
                            <l level="2">וּ֝רְשָׁעִ֗ים מָ֣לְאוּ רָֽע׃<verse eID="Prov.12.21"/></l>
                            <l level="1"><verse osisID="Prov.12.22" sID="Prov.12.22" n="כב"/> תּוֹעֲבַ֣ת יְ֭הֹוָה שִׂפְתֵי־שָׁ֑קֶר</l>
                            <l level="2">וְעֹשֵׂ֖י אֱמוּנָ֣ה רְצוֹנֽוֹ׃<verse eID="Prov.12.22"/></l>
                            <l level="1"><verse osisID="Prov.12.23" sID="Prov.12.23" n="כג"/> אָדָ֣ם עָ֭רוּם כֹּ֣סֶה דָּ֑עַת</l>
                            <l level="2">וְלֵ֥ב כְּ֝סִילִ֗ים יִקְרָ֥א אִוֶּֽלֶת׃<verse eID="Prov.12.23"/></l>
                            <l level="1"><verse osisID="Prov.12.24" sID="Prov.12.24" n="כד"/> יַד־חָרוּצִ֥ים תִּמְשׁ֑וֹל</l>
                            <l level="2">וּ֝רְמִיָּ֗ה תִּהְיֶ֥ה לָמַֽס׃<verse eID="Prov.12.24"/></l>
                            <l level="1"><verse osisID="Prov.12.25" sID="Prov.12.25" n="כה"/> דְּאָגָ֣ה בְלֶב־אִ֣ישׁ יַשְׁחֶ֑נָּה</l>
                            <l level="2">וְדָבָ֖ר ט֣וֹב יְשַׂמְּחֶֽנָּה׃<verse eID="Prov.12.25"/></l>
                            <l level="1"><verse osisID="Prov.12.26" sID="Prov.12.26" n="כו"/> יָתֵ֣ר מֵרֵעֵ֣הוּ צַדִּ֑יק</l>
                            <l level="2">וְדֶ֖רֶךְ רְשָׁעִ֣ים תַּתְעֵֽם׃<verse eID="Prov.12.26"/></l>
                            <l level="1"><verse osisID="Prov.12.27" sID="Prov.12.27" n="כז"/> לֹא־יַחֲרֹ֣ךְ רְמִיָּ֣ה צֵיד֑וֹ</l>
                            <l level="2">וְהוֹן־אָדָ֖ם יָקָ֣ר חָרֽוּץ׃<verse eID="Prov.12.27"/></l>
                            <l level="1"><verse osisID="Prov.12.28" sID="Prov.12.28" n="כח"/> בְּאֹֽרַח־צְדָקָ֥ה חַיִּ֑ים</l>
                            <l level="2">וְדֶ֖רֶךְ נְתִיבָ֣ה אַל־מָֽוֶת׃<verse eID="Prov.12.28"/></l>
                        </lg>
                    </p>
                    <chapter eID="Prov.12"/>
                    <chapter osisID="Prov.13" sID="Prov.13" n="יג"/>
                    <p>
                        <lb/>
                        <lg>
                            <l level="1"><verse osisID="Prov.13.1" sID="Prov.13.1" n="א"/> בֵּ֣ן חָ֭כָם מ֣וּסַר אָ֑ב</l>
                            <l level="2">וְ֝לֵ֗ץ לֹא־שָׁמַ֥ע גְּעָרָֽה׃<verse eID="Prov.13.1"/></l>
                            <l level="1"><verse osisID="Prov.13.2" sID="Prov.13.2" n="ב"/> מִפְּרִ֣י פִי־אִ֭ישׁ יֹ֣אכַל ט֑וֹב</l>
                            <l level="2">וְנֶ֖פֶשׁ בֹּגְדִ֣ים חָמָֽס׃<verse eID="Prov.13.2"/></l>
                            <l level="1"><verse osisID="Prov.13.3" sID="Prov.13.3" n="ג"/> נֹצֵ֣ר פִּ֭יו שֹׁמֵ֣ר נַפְשׁ֑וֹ</l>
                            <l level="2">פֹּשֵׂ֥ק שְׂ֝פָתָ֗יו מְחִתָּה־לֽוֹ׃<verse eID="Prov.13.3"/></l>
                            <l level="1"><verse osisID="Prov.13.4" sID="Prov.13.4" n="ד"/> מִתְאַוָּ֣ה וָ֭אַיִן נַפְשׁ֣וֹ עָצֵ֑ל</l>
                            <l level="2">וְנֶ֖פֶשׁ חָרֻצִ֣ים תְּדֻשָּֽׁן׃<verse eID="Prov.13.4"/></l>
                            <l level="1"><verse osisID="Prov.13.5" sID="Prov.13.5" n="ה"/> דְּבַר־שֶׁ֭קֶר יִשְׂנָ֣א צַדִּ֑יק</l>
                            <l level="2">וְ֝רָשָׁ֗ע יַבְאִ֥ישׁ וְיַחְפִּֽיר׃<verse eID="Prov.13.5"/></l>
                            <l level="1"><verse osisID="Prov.13.6" sID="Prov.13.6" n="ו"/> צְ֭דָקָה תִּצֹּ֣ר תׇּם־דָּ֑רֶךְ</l>
                            <l level="2">וְ֝רִשְׁעָ֗ה תְּסַלֵּ֥ף חַטָּֽאת׃<verse eID="Prov.13.6"/></l>
                            <l level="1"><verse osisID="Prov.13.7" sID="Prov.13.7" n="ז"/> יֵ֣שׁ מִ֭תְעַשֵּׁר וְאֵ֣ין כֹּ֑ל</l>
                            <l level="2">מִ֝תְרוֹשֵׁ֗שׁ וְה֣וֹן רָֽב׃<verse eID="Prov.13.7"/></l>
                            <l level="1"><verse osisID="Prov.13.8" sID="Prov.13.8" n="ח"/> כֹּ֣פֶר נֶֽפֶשׁ־אִ֣ישׁ עׇשְׁר֑וֹ</l>
                            <l level="2">וְ֝רָ֗שׁ לֹֽא־שָׁמַ֥ע גְּעָרָֽה׃<verse eID="Prov.13.8"/></l>
                            <l level="1"><verse osisID="Prov.13.9" sID="Prov.13.9" n="ט"/> אוֹר־צַדִּיקִ֥ים יִשְׂמָ֑ח</l>
                            <l level="2">וְנֵ֖ר רְשָׁעִ֣ים יִדְעָֽךְ׃<verse eID="Prov.13.9"/></l>
                            <l level="1"><verse osisID="Prov.13.10" sID="Prov.13.10" n="י"/> רַק־בְּ֭זָדוֹן יִתֵּ֣ן מַצָּ֑ה</l>
                            <l level="2">וְאֶת־נ֖וֹעָצִ֣ים חׇכְמָֽה׃<verse eID="Prov.13.10"/></l>
                            <l level="1"><verse osisID="Prov.13.11" sID="Prov.13.11" n="יא"/> ה֭וֹן מֵהֶ֣בֶל יִמְעָ֑ט</l>
                            <l level="2">וְקֹבֵ֖ץ עַל־יָ֣ד יַרְבֶּֽה׃<verse eID="Prov.13.11"/></l>
                            <l level="1"><verse osisID="Prov.13.12" sID="Prov.13.12" n="יב"/> תּוֹחֶ֣לֶת מְ֭מֻשָּׁכָה מַחֲלָה־לֵ֑ב</l>
                            <l level="2">וְעֵ֥ץ חַ֝יִּ֗ים תַּאֲוָ֥ה בָאָֽה׃<verse eID="Prov.13.12"/></l>
                            <l level="1"><verse osisID="Prov.13.13" sID="Prov.13.13" n="יג"/> בָּ֣ז לְ֭דָבָר יֵחָ֣בֶל ל֑וֹ</l>
                            <l level="2">וִירֵ֥א מִ֝צְוָ֗ה ה֣וּא יְשֻׁלָּֽם׃<verse eID="Prov.13.13"/></l>
                            <l level="1"><verse osisID="Prov.13.14" sID="Prov.13.14" n="יד"/> תּוֹרַ֣ת חָ֭כָם מְק֣וֹר חַיִּ֑ים</l>
                            <l level="2">לָ֝ס֗וּר מִמֹּ֥קְשֵׁי מָֽוֶת׃<verse eID="Prov.13.14"/></l>
                            <l level="1"><verse osisID="Prov.13.15" sID="Prov.13.15" n="טו"/> שֵֽׂכֶל־ט֭וֹב יִתֶּן־חֵ֑ן</l>
                            <l level="2">וְדֶ֖רֶךְ בֹּגְדִ֣ים אֵיתָֽן׃<verse eID="Prov.13.15"/></l>
                            <l level="1"><verse osisID="Prov.13.16" sID="Prov.13.16" n="טז"/> כׇּל־עָ֭רוּם יַעֲשֶׂ֣ה בְדָ֑עַת</l>
                            <l level="2">וּ֝כְסִ֗יל יִפְרֹ֥שׂ אִוֶּֽלֶת׃<verse eID="Prov.13.16"/></l>
                            <l level="1"><verse osisID="Prov.13.17" sID="Prov.13.17" n="יז"/> מַלְאָ֣ךְ רָ֭שָׁע יִפֹּ֣ל בְּרָ֑ע</l>
                            <l level="2">וְצִ֖יר אֱמוּנִ֣ים מַרְפֵּֽא׃<verse eID="Prov.13.17"/></l>
                            <l level="1"><verse osisID="Prov.13.18" sID="Prov.13.18" n="יח"/> רֵ֣ישׁ וְ֭קָלוֹן פּוֹרֵ֣עַ מוּסָ֑ר</l>
                            <l level="2">וְשֹׁמֵ֖ר תּוֹכַ֣חַת יְכֻבָּֽד׃<verse eID="Prov.13.18"/></l>
                            <l level="1"><verse osisID="Prov.13.19" sID="Prov.13.19" n="יט"/> תַּאֲוָ֣ה נִ֭הְיָה תֶּעֱרַ֣ב לְנָ֑פֶשׁ</l>
                            <l level="2">וְתוֹעֲבַ֥ת כְּ֝סִילִ֗ים ס֣וּר מֵרָֽע׃<verse eID="Prov.13.19"/></l>
                            <l level="1"><verse osisID="Prov.13.20" sID="Prov.13.20" n="כ"/><seg type="x-ketiv">הלוך</seg> הוֹלֵ֣ךְ אֶת־חֲכָמִ֣ים <seg type="x-ketiv">וחכם</seg> יֶחְכָּ֑ם</l>
                            <l level="2">וְרֹעֶ֖ה כְסִילִ֣ים יֵרֽוֹעַ׃<verse eID="Prov.13.20"/></l>
                            <l level="1"><verse osisID="Prov.13.21" sID="Prov.13.21" n="כא"/> חַ֭טָּאִים תְּרַדֵּ֣ף רָעָ֑ה</l>
                            <l level="2">וְאֶת־צַ֝דִּיקִ֗ים יְשַׁלֶּם־טֽוֹב׃<verse eID="Prov.13.21"/></l>
                            <l level="1"><verse osisID="Prov.13.22" sID="Prov.13.22" n="כב"/> ט֗וֹב יַנְחִ֥יל בְּנֵֽי־בָנִ֑ים</l>
                            <l level="2">וְצָפ֥וּן לַ֝צַּדִּ֗יק חֵ֣יל חוֹטֵֽא׃<verse eID="Prov.13.22"/></l>
                            <l level="1"><verse osisID="Prov.13.23" sID="Prov.13.23" n="כג"/> רׇב־אֹ֭כֶל נִ֣יר רָאשִׁ֑ים</l>
                            <l level="2">וְיֵ֥שׁ נִ֝סְפֶּ֗ה בְּלֹ֣א מִשְׁפָּֽט׃<verse eID="Prov.13.23"/></l>
                            <l level="1"><verse osisID="Prov.13.24" sID="Prov.13.24" n="כד"/> חוֹשֵׂ֣ךְ שִׁ֭בְטוֹ שׂוֹנֵ֣א בְנ֑וֹ</l>
                            <l level="2">וְ֝אֹהֲב֗וֹ שִׁחֲר֥וֹ מוּסָֽר׃<verse eID="Prov.13.24"/></l>
                            <l level="1"><verse osisID="Prov.13.25" sID="Prov.13.25" n="כה"/> צַדִּ֗יק אֹ֭כֵֽל לְשֹׂ֣בַע נַפְשׁ֑וֹ</l>
                            <l level="2">וּבֶ֖טֶן רְשָׁעִ֣ים תֶּחְסָֽר׃<verse eID="Prov.13.25"/></l>
                        </lg>
                    </p>
                    <chapter eID="Prov.13"/>
                    <chapter osisID="Prov.14" sID="Prov.14" n="יד"/>
                    <p>
                        <lb/>
                        <lg>
                            <l level="1"><verse osisID="Prov.14.1" sID="Prov.14.1" n="א"/> חַכְמ֣וֹת נָ֭שִׁים בָּנְתָ֣ה בֵיתָ֑הּ</l>
                            <l level="2">וְ֝אִוֶּ֗לֶת בְּיָדֶ֥יהָ תֶהֶרְסֶֽנּוּ׃<verse eID="Prov.14.1"/></l>
                            <l level="1"><verse osisID="Prov.14.2" sID="Prov.14.2" n="ב"/> הוֹלֵ֣ךְ בְּ֭יׇשְׁרוֹ יְרֵ֣א יְהֹוָ֑ה</l>
                            <l level="2">וּנְל֖וֹז דְּרָכָ֣יו בּוֹזֵֽהוּ׃<verse eID="Prov.14.2"/></l>
                            <l level="1"><verse osisID="Prov.14.3" sID="Prov.14.3" n="ג"/> בְּֽפִי־אֱ֭וִיל חֹ֣טֶר גַּאֲוָ֑ה</l>
                            <l level="2">וְשִׂפְתֵ֥י חֲ֝כָמִ֗ים תִּשְׁמוּרֵֽם׃<verse eID="Prov.14.3"/></l>
                            <l level="1"><verse osisID="Prov.14.4" sID="Prov.14.4" n="ד"/> בְּאֵ֣ין אֲ֭לָפִים אֵב֣וּס בָּ֑ר</l>
                            <l level="2">וְרׇב־תְּ֝בוּא֗וֹת בְּכֹ֣חַ שֽׁוֹר׃<verse eID="Prov.14.4"/></l>
                            <l level="1"><verse osisID="Prov.14.5" sID="Prov.14.5" n="ה"/> עֵ֣ד אֱ֭מוּנִים לֹ֣א יְכַזֵּ֑ב</l>
                            <l level="2">וְיָפִ֥יחַ כְּ֝זָבִ֗ים עֵ֣ד שָֽׁקֶר׃<verse eID="Prov.14.5"/></l>
                            <l level="1"><verse osisID="Prov.14.6" sID="Prov.14.6" n="ו"/> בִּקֶּשׁ־לֵ֣ץ חׇכְמָ֣ה וָאָ֑יִן</l>
                            <l level="2">וְדַ֖עַת לְנָב֣וֹן נָקָֽל׃<verse eID="Prov.14.6"/></l>
                            <l level="1"><verse osisID="Prov.14.7" sID="Prov.14.7" n="ז"/> לֵ֣ךְ מִ֭נֶּגֶד לְאִ֣ישׁ כְּסִ֑יל</l>
                            <l level="2">וּבַל־יָ֝דַ֗עְתָּ שִׂפְתֵי־דָֽעַת׃<verse eID="Prov.14.7"/></l>
                            <l level="1"><verse osisID="Prov.14.8" sID="Prov.14.8" n="ח"/> חָכְמַ֣ת עָ֭רוּם הָבִ֣ין דַּרְכּ֑וֹ</l>
                            <l level="2">וְאִוֶּ֖לֶת כְּסִילִ֣ים מִרְמָֽה׃<verse eID="Prov.14.8"/></l>
                            <l level="1"><verse osisID="Prov.14.9" sID="Prov.14.9" n="ט"/> אֱ֭וִלִים יָלִ֣יץ אָשָׁ֑ם</l>
                            <l level="2">וּבֵ֖ין יְשָׁרִ֣ים רָצֽוֹן׃<verse eID="Prov.14.9"/></l>
                            <l level="1"><verse osisID="Prov.14.10" sID="Prov.14.10" n="י"/> לֵ֗ב י֭וֹדֵעַ מָרַּ֣ת נַפְשׁ֑וֹ</l>
                            <l level="2">וּ֝בְשִׂמְחָת֗וֹ לֹא־יִתְעָ֥רַב זָֽר׃<verse eID="Prov.14.10"/></l>
                            <l level="1"><verse osisID="Prov.14.11" sID="Prov.14.11" n="יא"/> בֵּ֣ית רְ֭שָׁעִים יִשָּׁמֵ֑ד</l>
                            <l level="2">וְאֹ֖הֶל יְשָׁרִ֣ים יַפְרִֽיחַ׃<verse eID="Prov.14.11"/></l>
                            <l level="1"><verse osisID="Prov.14.12" sID="Prov.14.12" n="יב"/> יֵ֤שׁ דֶּ֣רֶךְ יָ֭שָׁר לִפְנֵי־אִ֑ישׁ</l>
                            <l level="2">וְ֝אַחֲרִיתָ֗הּ דַּרְכֵי־מָֽוֶת׃<verse eID="Prov.14.12"/></l>
                            <l level="1"><verse osisID="Prov.14.13" sID="Prov.14.13" n="יג"/> גַּם־בִּשְׂחֹ֥ק יִכְאַב־לֵ֑ב</l>
                            <l level="2">וְאַחֲרִיתָ֖הּ שִׂמְחָ֣ה תוּגָֽה׃<verse eID="Prov.14.13"/></l>
                            <l level="1"><verse osisID="Prov.14.14" sID="Prov.14.14" n="יד"/> מִדְּרָכָ֣יו יִ֭שְׂבַּע ס֣וּג לֵ֑ב</l>
                            <l level="2">וּ֝מֵעָלָ֗יו אִ֣ישׁ טֽוֹב׃<verse eID="Prov.14.14"/></l>
                            <l level="1"><verse osisID="Prov.14.15" sID="Prov.14.15" n="טו"/> פֶּ֭תִי יַאֲמִ֣ין לְכׇל־דָּבָ֑ר</l>
                            <l level="2">וְ֝עָר֗וּם יָבִ֥ין לַאֲשֻׁרֽוֹ׃<verse eID="Prov.14.15"/></l>
                            <l level="1"><verse osisID="Prov.14.16" sID="Prov.14.16" n="טז"/> חָכָ֣ם יָ֭רֵא וְסָ֣ר מֵרָ֑ע</l>
                            <l level="2">וּ֝כְסִ֗יל מִתְעַבֵּ֥ר וּבוֹטֵֽחַ׃<verse eID="Prov.14.16"/></l>
                            <l level="1"><verse osisID="Prov.14.17" sID="Prov.14.17" n="יז"/> קְֽצַר־אַ֭פַּיִם יַעֲשֶׂ֣ה אִוֶּ֑לֶת</l>
                            <l level="2">וְאִ֥ישׁ מְ֝זִמּ֗וֹת יִשָּׂנֵֽא׃<verse eID="Prov.14.17"/></l>
                            <l level="1"><verse osisID="Prov.14.18" sID="Prov.14.18" n="יח"/> נָחֲל֣וּ פְתָאיִ֣ם אִוֶּ֑לֶת</l>
                            <l level="2">וַ֝עֲרוּמִ֗ים יַכְתִּ֥רוּ דָֽעַת׃<verse eID="Prov.14.18"/></l>
                            <l level="1"><verse osisID="Prov.14.19" sID="Prov.14.19" n="יט"/> שַׁח֣וּ רָ֭עִים לִפְנֵ֣י טוֹבִ֑ים</l>
                            <l level="2">וּ֝רְשָׁעִ֗ים עַֽל־שַׁעֲרֵ֥י צַדִּֽיק׃<verse eID="Prov.14.19"/></l>
                            <l level="1"><verse osisID="Prov.14.20" sID="Prov.14.20" n="כ"/> גַּם־לְ֭רֵעֵהוּ יִשָּׂ֣נֵא רָ֑שׁ</l>
                            <l level="2">וְאֹהֲבֵ֖י עָשִׁ֣יר רַבִּֽים׃<verse eID="Prov.14.20"/></l>
                            <l level="1"><verse osisID="Prov.14.21" sID="Prov.14.21" n="כא"/> בׇּז־לְרֵעֵ֥הוּ חוֹטֵ֑א</l>
                            <l level="2">וּמְחוֹנֵ֖ן <seg type="x-ketiv">עניים</seg> עֲנָוִ֣ים אַשְׁרָֽיו׃<verse eID="Prov.14.21"/></l>
                            <l level="1"><verse osisID="Prov.14.22" sID="Prov.14.22" n="כב"/> הֲֽלוֹא־יִ֭תְעוּ חֹ֣רְשֵׁי רָ֑ע</l>
                            <l level="2">וְחֶ֥סֶד וֶ֝אֱמֶ֗ת חֹ֣רְשֵׁי טֽוֹב׃<verse eID="Prov.14.22"/></l>
                            <l level="1"><verse osisID="Prov.14.23" sID="Prov.14.23" n="כג"/> בְּכׇל־עֶ֭צֶב יִהְיֶ֣ה מוֹתָ֑ר</l>
                            <l level="2">וּדְבַר־שְׂ֝פָתַ֗יִם אַךְ־לְמַחְסֽוֹר׃<verse eID="Prov.14.23"/></l>
                            <l level="1"><verse osisID="Prov.14.24" sID="Prov.14.24" n="כד"/> עֲטֶ֣רֶת חֲכָמִ֣ים עׇשְׁרָ֑ם</l>
                            <l level="2">אִוֶּ֖לֶת כְּסִילִ֣ים אִוֶּֽלֶת׃<verse eID="Prov.14.24"/></l>
                            <l level="1"><verse osisID="Prov.14.25" sID="Prov.14.25" n="כה"/> מַצִּ֣יל נְ֭פָשׁוֹת עֵ֣ד אֱמֶ֑ת</l>
                            <l level="2">וְיָפִ֖חַ כְּזָבִ֣ים מִרְמָֽה׃<verse eID="Prov.14.25"/></l>
                            <l level="1"><verse osisID="Prov.14.26" sID="Prov.14.26" n="כו"/> בְּיִרְאַ֣ת יְ֭הֹוָה מִבְטַח־עֹ֑ז</l>
                            <l level="2">וּ֝לְבָנָ֗יו יִהְיֶ֥ה מַחְסֶֽה׃<verse eID="Prov.14.26"/></l>
                            <l level="1"><verse osisID="Prov.14.27" sID="Prov.14.27" n="כז"/> יִרְאַ֣ת יְ֭הֹוָה מְק֣וֹר חַיִּ֑ים</l>
                            <l level="2">לָ֝ס֗וּר מִמֹּ֥קְשֵׁי מָֽוֶת׃<verse eID="Prov.14.27"/></l>
                            <l level="1"><verse osisID="Prov.14.28" sID="Prov.14.28" n="כח"/> בְּרׇב־עָ֥ם הַדְרַת־מֶ֑לֶךְ</l>
                            <l level="2">וּבְאֶ֥פֶס לְ֝אֹ֗ם מְחִתַּ֥ת רָזֽוֹן׃<verse eID="Prov.14.28"/></l>
                            <l level="1"><verse osisID="Prov.14.29" sID="Prov.14.29" n="כט"/> אֶ֣רֶךְ אַ֭פַּיִם רַב־תְּבוּנָ֑ה</l>
                            <l level="2">וּקְצַר־ר֝֗וּחַ מֵרִ֥ים אִוֶּֽלֶת׃<verse eID="Prov.14.29"/></l>
                            <l level="1"><verse osisID="Prov.14.30" sID="Prov.14.30" n="ל"/> חַיֵּ֣י בְ֭שָׂרִים לֵ֣ב מַרְפֵּ֑א</l>
                            <l level="2">וּרְקַ֖ב עֲצָמ֣וֹת קִנְאָֽה׃<verse eID="Prov.14.30"/></l>
                            <l level="1"><verse osisID="Prov.14.31" sID="Prov.14.31" n="לא"/> עֹ֣שֵֽׁק דָּ֭ל חֵרֵ֣ף עֹשֵׂ֑הוּ</l>
                            <l level="2">וּ֝מְכַבְּד֗וֹ חֹנֵ֥ן אֶבְיֽוֹן׃<verse eID="Prov.14.31"/></l>
                            <l level="1"><verse osisID="Prov.14.32" sID="Prov.14.32" n="לב"/> בְּֽ֭רָעָתוֹ יִדָּחֶ֣ה רָשָׁ֑ע</l>
                            <l level="2">וְחֹסֶ֖ה בְמוֹת֣וֹ צַדִּֽיק׃<verse eID="Prov.14.32"/></l>
                            <l level="1"><verse osisID="Prov.14.33" sID="Prov.14.33" n="לג"/> בְּלֵ֣ב נָ֭בוֹן תָּנ֣וּחַ חׇכְמָ֑ה</l>
                            <l level="2">וּבְקֶ֥רֶב כְּ֝סִילִ֗ים תִּוָּדֵֽעַ׃<verse eID="Prov.14.33"/></l>
                            <l level="1"><verse osisID="Prov.14.34" sID="Prov.14.34" n="לד"/> צְדָקָ֥ה תְרוֹמֵֽם־גּ֑וֹי</l>
                            <l level="2">וְחֶ֖סֶד לְאֻמִּ֣ים חַטָּֽאת׃<verse eID="Prov.14.34"/></l>
                            <l level="1"><verse osisID="Prov.14.35" sID="Prov.14.35" n="לה"/> רְֽצוֹן־מֶ֭לֶךְ לְעֶ֣בֶד מַשְׂכִּ֑יל</l>
                            <l level="2">וְ֝עֶבְרָת֗וֹ תִּהְיֶ֥ה מֵבִֽישׁ׃<verse eID="Prov.14.35"/></l>
                        </lg>
                    </p>
                    <chapter eID="Prov.14"/>
                    <chapter osisID="Prov.15" sID="Prov.15" n="טו"/>
                    <p>
                        <lb/>
                        <lg>
                            <l level="1"><verse osisID="Prov.15.1" sID="Prov.15.1" n="א"/> מַֽעֲנֶה־רַּ֭ךְ יָשִׁ֣יב חֵמָ֑ה</l>
                            <l level="2">וּדְבַר־עֶ֝֗צֶב יַעֲלֶה־אָֽף׃<verse eID="Prov.15.1"/></l>
                            <l level="1"><verse osisID="Prov.15.2" sID="Prov.15.2" n="ב"/> לְשׁ֣וֹן חֲ֭כָמִים תֵּיטִ֣יב דָּ֑עַת</l>
                            <l level="2">וּפִ֥י כְ֝סִילִ֗ים יַבִּ֥יעַ אִוֶּֽלֶת׃<verse eID="Prov.15.2"/></l>
                            <l level="1"><verse osisID="Prov.15.3" sID="Prov.15.3" n="ג"/> בְּֽכׇל־מָ֭קוֹם עֵינֵ֣י יְהֹוָ֑ה</l>
                            <l level="2">צֹ֝פ֗וֹת רָעִ֥ים וְטוֹבִֽים׃<verse eID="Prov.15.3"/></l>
                            <l level="1"><verse osisID="Prov.15.4" sID="Prov.15.4" n="ד"/> מַרְפֵּ֣א לָ֭שׁוֹן עֵ֣ץ חַיִּ֑ים</l>
                            <l level="2">וְסֶ֥לֶף בָּ֝֗הּ שֶׁ֣בֶר בְּרֽוּחַ׃<verse eID="Prov.15.4"/></l>
                            <l level="1"><verse osisID="Prov.15.5" sID="Prov.15.5" n="ה"/> אֱוִ֗יל יִ֭נְאַץ מוּסַ֣ר אָבִ֑יו</l>
                            <l level="2">וְשֹׁמֵ֖ר תּוֹכַ֣חַת יַעְרִֽים׃<verse eID="Prov.15.5"/></l>
                            <l level="1"><verse osisID="Prov.15.6" sID="Prov.15.6" n="ו"/> בֵּ֣ית צַ֭דִּיק חֹ֣סֶן רָ֑ב</l>
                            <l level="2">וּבִתְבוּאַ֖ת רָשָׁ֣ע נֶעְכָּֽרֶת׃<verse eID="Prov.15.6"/></l>
                            <l level="1"><verse osisID="Prov.15.7" sID="Prov.15.7" n="ז"/> שִׂפְתֵ֣י חֲ֭כָמִים יְזָ֣רוּ דָ֑עַת</l>
                            <l level="2">וְלֵ֖ב כְּסִילִ֣ים לֹא־כֵֽן׃<verse eID="Prov.15.7"/></l>
                            <l level="1"><verse osisID="Prov.15.8" sID="Prov.15.8" n="ח"/> זֶ֣בַח רְ֭שָׁעִים תּוֹעֲבַ֣ת יְהֹוָ֑ה</l>
                            <l level="2">וּתְפִלַּ֖ת יְשָׁרִ֣ים רְצוֹנֽוֹ׃<verse eID="Prov.15.8"/></l>
                            <l level="1"><verse osisID="Prov.15.9" sID="Prov.15.9" n="ט"/> תּוֹעֲבַ֣ת יְ֭הֹוָה דֶּ֣רֶךְ רָשָׁ֑ע</l>
                            <l level="2">וּמְרַדֵּ֖ף צְדָקָ֣ה יֶאֱהָֽב׃<verse eID="Prov.15.9"/></l>
                            <l level="1"><verse osisID="Prov.15.10" sID="Prov.15.10" n="י"/> מוּסָ֣ר רָ֭ע לְעֹזֵ֣ב אֹ֑רַח</l>
                            <l level="2">שׂוֹנֵ֖א תוֹכַ֣חַת יָמֽוּת׃<verse eID="Prov.15.10"/></l>
                            <l level="1"><verse osisID="Prov.15.11" sID="Prov.15.11" n="יא"/> שְׁא֣וֹל וַ֭אֲבַדּוֹן נֶ֣גֶד יְהֹוָ֑ה</l>
                            <l level="2">אַ֝֗ף כִּֽי־לִבּ֥וֹת בְּֽנֵי־אָדָֽם׃<verse eID="Prov.15.11"/></l>
                            <l level="1"><verse osisID="Prov.15.12" sID="Prov.15.12" n="יב"/> לֹ֣א יֶאֱהַב־לֵ֭ץ הוֹכֵ֣חַֽ ל֑וֹ</l>
                            <l level="2">אֶל־חֲ֝כָמִ֗ים לֹ֣א יֵלֵֽךְ׃<verse eID="Prov.15.12"/></l>
                            <l level="1"><verse osisID="Prov.15.13" sID="Prov.15.13" n="יג"/> לֵ֣ב שָׂ֭מֵחַ יֵיטִ֣ב פָּנִ֑ים</l>
                            <l level="2">וּבְעַצְּבַת־לֵ֝֗ב ר֣וּחַ נְכֵאָֽה׃<verse eID="Prov.15.13"/></l>
                            <l level="1"><verse osisID="Prov.15.14" sID="Prov.15.14" n="יד"/> לֵ֣ב נָ֭בוֹן יְבַקֶּשׁ־דָּ֑עַת</l>
                            <l level="2"><seg type="x-ketiv">ופני</seg> וּפִ֥י כְ֝סִילִ֗ים יִרְעֶ֥ה אִוֶּֽלֶת׃<verse eID="Prov.15.14"/></l>
                            <l level="1"><verse osisID="Prov.15.15" sID="Prov.15.15" n="טו"/> כׇּל־יְמֵ֣י עָנִ֣י רָעִ֑ים</l>
                            <l level="2">וְטֽוֹב־לֵ֝֗ב מִשְׁתֶּ֥ה תָמִֽיד׃<verse eID="Prov.15.15"/></l>
                            <l level="1"><verse osisID="Prov.15.16" sID="Prov.15.16" n="טז"/> טוֹב־מְ֭עַט בְּיִרְאַ֣ת יְהֹוָ֑ה</l>
                            <l level="2">מֵאוֹצָ֥ר רָ֝֗ב וּמְה֥וּמָה בֽוֹ׃<verse eID="Prov.15.16"/></l>
                            <l level="1"><verse osisID="Prov.15.17" sID="Prov.15.17" n="יז"/> ט֤וֹב אֲרֻחַ֣ת יָ֭רָק וְאַהֲבָה־שָׁ֑ם</l>
                            <l level="2">מִשּׁ֥וֹר אָ֝ב֗וּס וְשִׂנְאָה־בֽוֹ׃<verse eID="Prov.15.17"/></l>
                            <l level="1"><verse osisID="Prov.15.18" sID="Prov.15.18" n="יח"/> אִ֣ישׁ חֵ֭מָה יְגָרֶ֣ה מָד֑וֹן</l>
                            <l level="2">וְאֶ֥רֶךְ אַ֝פַּ֗יִם יַשְׁקִ֥יט רִֽיב׃<verse eID="Prov.15.18"/></l>
                            <l level="1"><verse osisID="Prov.15.19" sID="Prov.15.19" n="יט"/> דֶּ֣רֶךְ עָ֭צֵל כִּמְשֻׂ֣כַת חָ֑דֶק</l>
                            <l level="2">וְאֹ֖רַח יְשָׁרִ֣ים סְלֻלָֽה׃<verse eID="Prov.15.19"/></l>
                            <l level="1"><verse osisID="Prov.15.20" sID="Prov.15.20" n="כ"/> בֵּ֣ן חָ֭כָם יְשַׂמַּח־אָ֑ב</l>
                            <l level="2">וּכְסִ֥יל אָ֝דָ֗ם בּוֹזֶ֥ה אִמּֽוֹ׃<verse eID="Prov.15.20"/></l>
                            <l level="1"><verse osisID="Prov.15.21" sID="Prov.15.21" n="כא"/> אִ֭וֶּלֶת שִׂמְחָ֣ה לַחֲסַר־לֵ֑ב</l>
                            <l level="2">וְאִ֥ישׁ תְּ֝בוּנָ֗ה יְיַשֶּׁר־לָֽכֶת׃<verse eID="Prov.15.21"/></l>
                            <l level="1"><verse osisID="Prov.15.22" sID="Prov.15.22" n="כב"/> הָפֵ֣ר מַ֭חֲשָׁבוֹת בְּאֵ֣ין ס֑וֹד</l>
                            <l level="2">וּבְרֹ֖ב יוֹעֲצִ֣ים תָּקֽוּם׃<verse eID="Prov.15.22"/></l>
                            <l level="1"><verse osisID="Prov.15.23" sID="Prov.15.23" n="כג"/> שִׂמְחָ֣ה לָ֭אִישׁ בְּמַעֲנֵה־פִ֑יו</l>
                            <l level="2">וְדָבָ֖ר בְּעִתּ֣וֹ מַה־טּֽוֹב׃<verse eID="Prov.15.23"/></l>
                            <l level="1"><verse osisID="Prov.15.24" sID="Prov.15.24" n="כד"/> אֹ֣רַח חַ֭יִּים לְמַ֣עְלָה לְמַשְׂכִּ֑יל</l>
                            <l level="2">לְמַ֥עַן ס֝֗וּר מִשְּׁא֥וֹל מָֽטָּה׃<verse eID="Prov.15.24"/></l>
                            <l level="1"><verse osisID="Prov.15.25" sID="Prov.15.25" n="כה"/> בֵּ֣ית גֵּ֭אִים יִסַּ֥ח <seg type="x-paseq">׀</seg> יְהֹוָ֑ה</l>
                            <l level="2">וְ֝יַצֵּ֗ב גְּב֣וּל אַלְמָנָֽה׃<verse eID="Prov.15.25"/></l>
                            <l level="1"><verse osisID="Prov.15.26" sID="Prov.15.26" n="כו"/> תּוֹעֲבַ֣ת יְ֭הֹוָה מַחְשְׁב֣וֹת רָ֑ע</l>
                            <l level="2">וּ֝טְהֹרִ֗ים אִמְרֵי־נֹֽעַם׃<verse eID="Prov.15.26"/></l>
                            <l level="1"><verse osisID="Prov.15.27" sID="Prov.15.27" n="כז"/> עֹכֵ֣ר בֵּ֭יתוֹ בּוֹצֵ֣עַ בָּ֑צַע</l>
                            <l level="2">וְשׂוֹנֵ֖א מַתָּנֹ֣ת יִחְיֶֽה׃<verse eID="Prov.15.27"/></l>
                            <l level="1"><verse osisID="Prov.15.28" sID="Prov.15.28" n="כח"/> לֵ֣ב צַ֭דִּיק יֶהְגֶּ֣ה לַעֲנ֑וֹת</l>
                            <l level="2">וּפִ֥י רְ֝שָׁעִ֗ים יַבִּ֥יעַ רָעֽוֹת׃<verse eID="Prov.15.28"/></l>
                            <l level="1"><verse osisID="Prov.15.29" sID="Prov.15.29" n="כט"/> רָח֣וֹק יְ֭הֹוָה מֵרְשָׁעִ֑ים</l>
                            <l level="2">וּתְפִלַּ֖ת צַדִּיקִ֣ים יִשְׁמָֽע׃<verse eID="Prov.15.29"/></l>
                            <l level="1"><verse osisID="Prov.15.30" sID="Prov.15.30" n="ל"/> מְֽאוֹר־עֵ֭ינַיִם יְשַׂמַּֽח־לֵ֑ב</l>
                            <l level="2">שְׁמוּעָ֥ה ט֝וֹבָ֗ה תְּדַשֶּׁן־עָֽצֶם׃<verse eID="Prov.15.30"/></l>
                            <l level="1"><verse osisID="Prov.15.31" sID="Prov.15.31" n="לא"/> אֹ֗זֶן שֹׁ֭מַעַת תּוֹכַ֣חַת חַיִּ֑ים</l>
                            <l level="2">בְּקֶ֖רֶב חֲכָמִ֣ים תָּלִֽין׃<verse eID="Prov.15.31"/></l>
                            <l level="1"><verse osisID="Prov.15.32" sID="Prov.15.32" n="לב"/> פּוֹרֵ֣עַ מ֭וּסָר מוֹאֵ֣ס נַפְשׁ֑וֹ</l>
                            <l level="2">וְשׁוֹמֵ֥עַ תּ֝וֹכַ֗חַת ק֣וֹנֶה לֵּֽב׃<verse eID="Prov.15.32"/></l>
                            <l level="1"><verse osisID="Prov.15.33" sID="Prov.15.33" n="לג"/> יִרְאַ֣ת יְ֭הֹוָה מוּסַ֣ר חׇכְמָ֑ה</l>
                            <l level="2">וְלִפְנֵ֖י כָב֣וֹד עֲנָוָֽה׃<verse eID="Prov.15.33"/></l>
                        </lg>
                    </p>
                    <chapter eID="Prov.15"/>
                    <chapter osisID="Prov.16" sID="Prov.16" n="טז"/>
                    <p>
                        <lb/>
                        <lg>
                            <l level="1"><verse osisID="Prov.16.1" sID="Prov.16.1" n="א"/> לְאָדָ֥ם מַעַרְכֵי־לֵ֑ב</l>
                            <l level="2">וּ֝מֵיְהֹוָ֗ה מַעֲנֵ֥ה לָשֽׁוֹן׃<verse eID="Prov.16.1"/></l>
                            <l level="1"><verse osisID="Prov.16.2" sID="Prov.16.2" n="ב"/> כׇּֽל־דַּרְכֵי־אִ֭ישׁ זַ֣ךְ בְּעֵינָ֑יו</l>
                            <l level="2">וְתֹכֵ֖ן רוּח֣וֹת יְהֹוָֽה׃<verse eID="Prov.16.2"/></l>
                            <l level="1"><verse osisID="Prov.16.3" sID="Prov.16.3" n="ג"/> גֹּ֣ל אֶל־יְהֹוָ֣ה מַעֲשֶׂ֑יךָ</l>
                            <l level="2">וְ֝יִכֹּ֗נוּ מַחְשְׁבֹתֶֽיךָ׃<verse eID="Prov.16.3"/></l>
                            <l level="1"><verse osisID="Prov.16.4" sID="Prov.16.4" n="ד"/> כֹּ֤ל פָּעַ֣ל יְ֭הֹוָה לַֽמַּעֲנֵ֑הוּ</l>
                            <l level="2">וְגַם־רָ֝שָׁ֗ע לְי֣וֹם רָעָֽה׃<verse eID="Prov.16.4"/></l>
                            <l level="1"><verse osisID="Prov.16.5" sID="Prov.16.5" n="ה"/> תּוֹעֲבַ֣ת יְ֭הֹוָה כׇּל־גְּבַהּ־לֵ֑ב</l>
                            <l level="2">יָ֥ד לְ֝יָ֗ד לֹ֣א יִנָּקֶֽה׃<verse eID="Prov.16.5"/></l>
                            <l level="1"><verse osisID="Prov.16.6" sID="Prov.16.6" n="ו"/> בְּחֶ֣סֶד וֶ֭אֱמֶת יְכֻפַּ֣ר עָוֺ֑ן</l>
                            <l level="2">וּבְיִרְאַ֥ת יְ֝הֹוָ֗ה ס֣וּר מֵרָֽע׃<verse eID="Prov.16.6"/></l>
                            <l level="1"><verse osisID="Prov.16.7" sID="Prov.16.7" n="ז"/> בִּרְצ֣וֹת יְ֭הֹוָה דַּרְכֵי־אִ֑ישׁ</l>
                            <l level="2">גַּם־א֝וֹיְבָ֗יו יַשְׁלִ֥ם אִתּֽוֹ׃<verse eID="Prov.16.7"/></l>
                            <l level="1"><verse osisID="Prov.16.8" sID="Prov.16.8" n="ח"/> טוֹב־מְ֭עַט בִּצְדָקָ֑ה</l>
                            <l level="2">מֵרֹ֥ב תְּ֝בוּא֗וֹת בְּלֹ֣א מִשְׁפָּֽט׃<verse eID="Prov.16.8"/></l>
                            <l level="1"><verse osisID="Prov.16.9" sID="Prov.16.9" n="ט"/> לֵ֣ב אָ֭דָם יְחַשֵּׁ֣ב דַּרְכּ֑וֹ</l>
                            <l level="2">וַ֝יהֹוָ֗ה יָכִ֥ין צַעֲדֽוֹ׃<verse eID="Prov.16.9"/></l>
                            <l level="1"><verse osisID="Prov.16.10" sID="Prov.16.10" n="י"/> קֶ֤סֶם ׀ עַֽל־שִׂפְתֵי־מֶ֑לֶךְ</l>
                            <l level="2">בְּ֝מִשְׁפָּ֗ט לֹ֣א יִמְעַל־פִּֽיו׃<verse eID="Prov.16.10"/></l>
                            <l level="1"><verse osisID="Prov.16.11" sID="Prov.16.11" n="יא"/> פֶּ֤לֶס ׀ וּמֹאזְנֵ֣י מִ֭שְׁפָּט לַיהֹוָ֑ה</l>
                            <l level="2">מַ֝עֲשֵׂ֗הוּ כׇּל־אַבְנֵי־כִֽיס׃<verse eID="Prov.16.11"/></l>
                            <l level="1"><verse osisID="Prov.16.12" sID="Prov.16.12" n="יב"/> תּוֹעֲבַ֣ת מְ֭לָכִים עֲשׂ֣וֹת רֶ֑שַׁע</l>
                            <l level="2">כִּ֥י בִ֝צְדָקָ֗ה יִכּ֥וֹן כִּסֵּֽא׃<verse eID="Prov.16.12"/></l>
                            <l level="1"><verse osisID="Prov.16.13" sID="Prov.16.13" n="יג"/> רְצ֣וֹן מְ֭לָכִים שִׂפְתֵי־צֶ֑דֶק</l>
                            <l level="2">וְדֹבֵ֖ר יְשָׁרִ֣ים יֶאֱהָֽב׃<verse eID="Prov.16.13"/></l>
                            <l level="1"><verse osisID="Prov.16.14" sID="Prov.16.14" n="יד"/> חֲמַת־מֶ֥לֶךְ מַלְאֲכֵי־מָ֑וֶת</l>
                            <l level="2">וְאִ֖ישׁ חָכָ֣ם יְכַפְּרֶֽנָּה׃<verse eID="Prov.16.14"/></l>
                            <l level="1"><verse osisID="Prov.16.15" sID="Prov.16.15" n="טו"/> בְּאוֹר־פְּנֵי־מֶ֥לֶךְ חַיִּ֑ים</l>
                            <l level="2">וּ֝רְצוֹנ֗וֹ כְּעָ֣ב מַלְקֽוֹשׁ׃<verse eID="Prov.16.15"/></l>
                            <l level="1"><verse osisID="Prov.16.16" sID="Prov.16.16" n="טז"/> קְֽנֹה־חׇכְמָ֗ה מַה־טּ֥וֹב מֵחָר֑וּץ</l>
                            <l level="2">וּקְנ֥וֹת בִּ֝ינָ֗ה נִבְחָ֥ר מִכָּֽסֶף׃<verse eID="Prov.16.16"/></l>
                            <l level="1"><verse osisID="Prov.16.17" sID="Prov.16.17" n="יז"/> מְסִלַּ֣ת יְ֭שָׁרִים ס֣וּר מֵרָ֑ע</l>
                            <l level="2">שֹׁמֵ֥ר נַ֝פְשׁ֗וֹ נֹצֵ֥ר דַּרְכּֽוֹ׃<verse eID="Prov.16.17"/></l>
                            <l level="1"><verse osisID="Prov.16.18" sID="Prov.16.18" n="יח"/> לִפְנֵי־שֶׁ֥בֶר גָּא֑וֹן</l>
                            <l level="2">וְלִפְנֵ֥י כִ֝שָּׁל֗וֹן גֹּ֣בַהּ רֽוּחַ׃<verse eID="Prov.16.18"/></l>
                            <l level="1"><verse osisID="Prov.16.19" sID="Prov.16.19" n="יט"/> ט֣וֹב שְׁפַל־ר֭וּחַ אֶת־עֲנָוִ֑ים <seg type="x-ketiv">עניים</seg></l>
                            <l level="2">מֵחַלֵּ֥ק שָׁ֝לָ֗ל אֶת־גֵּאִֽים׃<verse eID="Prov.16.19"/></l>
                            <l level="1"><verse osisID="Prov.16.20" sID="Prov.16.20" n="כ"/> מַשְׂכִּ֣יל עַל־דָּ֭בָר יִמְצָא־ט֑וֹב</l>
                            <l level="2">וּבוֹטֵ֖חַ בַּיהֹוָ֣ה אַשְׁרָֽיו׃<verse eID="Prov.16.20"/></l>
                            <l level="1"><verse osisID="Prov.16.21" sID="Prov.16.21" n="כא"/> לַֽחֲכַם־לֵ֭ב יִקָּרֵ֣א נָב֑וֹן</l>
                            <l level="2">וּמֶ֥תֶק שְׂ֝פָתַ֗יִם יֹסִ֥יף לֶֽקַח׃<verse eID="Prov.16.21"/></l>
                            <l level="1"><verse osisID="Prov.16.22" sID="Prov.16.22" n="כב"/> מְק֣וֹר חַ֭יִּים שֵׂ֣כֶל בְּעָלָ֑יו</l>
                            <l level="2">וּמוּסַ֖ר אֱוִלִ֣ים אִוֶּֽלֶת׃<verse eID="Prov.16.22"/></l>
                            <l level="1"><verse osisID="Prov.16.23" sID="Prov.16.23" n="כג"/> לֵ֣ב חָ֭כָם יַשְׂכִּ֣יל פִּ֑יהוּ</l>
                            <l level="2">וְעַל־שְׂ֝פָתָ֗יו יֹסִ֥יף לֶֽקַח׃<verse eID="Prov.16.23"/></l>
                            <l level="1"><verse osisID="Prov.16.24" sID="Prov.16.24" n="כד"/> צוּף־דְּ֭בַשׁ אִמְרֵי־נֹ֑עַם</l>
                            <l level="2">מָת֥וֹק לַ֝נֶּ֗פֶשׁ וּמַרְפֵּ֥א לָעָֽצֶם׃<verse eID="Prov.16.24"/></l>
                            <l level="1"><verse osisID="Prov.16.25" sID="Prov.16.25" n="כה"/> יֵ֤שׁ דֶּ֣רֶךְ יָ֭שָׁר לִפְנֵי־אִ֑ישׁ</l>
                            <l level="2">וְ֝אַחֲרִיתָ֗הּ דַּרְכֵי־מָֽוֶת׃<verse eID="Prov.16.25"/></l>
                            <l level="1"><verse osisID="Prov.16.26" sID="Prov.16.26" n="כו"/> נֶ֣פֶשׁ עָ֭מֵל עָ֣מְלָה לּ֑וֹ</l>
                            <l level="2">כִּֽי־אָכַ֖ף עָלָ֣יו פִּֽיהוּ׃<verse eID="Prov.16.26"/></l>
                            <l level="1"><verse osisID="Prov.16.27" sID="Prov.16.27" n="כז"/> אִ֣ישׁ בְּ֭לִיַּעַל כֹּרֶ֣ה רָעָ֑ה</l>
                            <l level="2">וְעַל־שְׂ֝פָת֗וֹ <seg type="x-ketiv">שפתיו</seg> כְּאֵ֣שׁ צָרָֽבֶת׃<verse eID="Prov.16.27"/></l>
                            <l level="1"><verse osisID="Prov.16.28" sID="Prov.16.28" n="כח"/> אִ֣ישׁ תַּ֭הְפֻּכוֹת יְשַׁלַּ֣ח מָד֑וֹן</l>
                            <l level="2">וְ֝נִרְגָּ֗ן מַפְרִ֥יד אַלּֽוּף׃<verse eID="Prov.16.28"/></l>
                            <l level="1"><verse osisID="Prov.16.29" sID="Prov.16.29" n="כט"/> אִ֣ישׁ חָ֭מָס יְפַתֶּ֣ה רֵעֵ֑הוּ</l>
                            <l level="2">וְ֝הוֹלִיכ֗וֹ בְּדֶ֣רֶךְ לֹא־טֽוֹב׃<verse eID="Prov.16.29"/></l>
                            <l level="1"><verse osisID="Prov.16.30" sID="Prov.16.30" n="ל"/> עֹצֶ֣ה עֵ֭ינָיו לַחְשֹׁ֣ב תַּהְפֻּכ֑וֹת</l>
                            <l level="2">קֹרֵ֥ץ שְׂ֝פָתָ֗יו כִּלָּ֥ה רָעָֽה׃<verse eID="Prov.16.30"/></l>
                            <l level="1"><verse osisID="Prov.16.31" sID="Prov.16.31" n="לא"/> עֲטֶ֣רֶת תִּפְאֶ֣רֶת שֵׂיבָ֑ה</l>
                            <l level="2">בְּדֶ֥רֶךְ צְ֝דָקָ֗ה תִּמָּצֵֽא׃<verse eID="Prov.16.31"/></l>
                            <l level="1"><verse osisID="Prov.16.32" sID="Prov.16.32" n="לב"/> ט֤וֹב אֶ֣רֶךְ אַ֭פַּיִם מִגִּבּ֑וֹר</l>
                            <l level="2">וּמֹשֵׁ֥ל בְּ֝רוּח֗וֹ מִלֹּכֵ֥ד עִֽיר׃<verse eID="Prov.16.32"/></l>
                            <l level="1"><verse osisID="Prov.16.33" sID="Prov.16.33" n="לג"/> בַּ֭חֵיק יוּטַ֣ל אֶת־הַגּוֹרָ֑ל</l>
                            <l level="2">וּ֝מֵיְהֹוָ֗ה כׇּל־מִשְׁפָּטֽוֹ׃<verse eID="Prov.16.33"/></l>
                        </lg>
                    </p>
                    <chapter eID="Prov.16"/>
                    <chapter osisID="Prov.17" sID="Prov.17" n="יז"/>
                    <p>
                        <lb/>
                        <lg>
                            <l level="1"><verse osisID="Prov.17.1" sID="Prov.17.1" n="א"/> ט֤וֹב פַּ֣ת חֲ֭רֵבָה וְשַׁלְוָה־בָ֑הּ</l>
                            <l level="2">מִ֝בַּ֗יִת מָלֵ֥א זִבְחֵי־רִֽיב׃<verse eID="Prov.17.1"/></l>
                            <l level="1"><verse osisID="Prov.17.2" sID="Prov.17.2" n="ב"/> עֶֽבֶד־מַשְׂכִּ֗יל יִ֭מְשֹׁל בְּבֵ֣ן מֵבִ֑ישׁ</l>
                            <l level="2">וּבְת֥וֹךְ אַ֝חִ֗ים יַחֲלֹ֥ק נַחֲלָֽה׃<verse eID="Prov.17.2"/></l>
                            <l level="1"><verse osisID="Prov.17.3" sID="Prov.17.3" n="ג"/> מַצְרֵ֣ף לַ֭כֶּסֶף וְכ֣וּר לַזָּהָ֑ב</l>
                            <l level="2">וּבֹחֵ֖ן לִבּ֣וֹת יְהֹוָֽה׃<verse eID="Prov.17.3"/></l>
                            <l level="1"><verse osisID="Prov.17.4" sID="Prov.17.4" n="ד"/> מֵ֭רַע מַקְשִׁ֣יב עַל־שְׂפַת־אָ֑וֶן</l>
                            <l level="2">שֶׁ֥קֶר מֵ֝זִ֗ין עַל־לְשׁ֥וֹן הַוֺּֽת׃<verse eID="Prov.17.4"/></l>
                            <l level="1"><verse osisID="Prov.17.5" sID="Prov.17.5" n="ה"/> לֹעֵ֣ג לָ֭רָשׁ חֵרֵ֣ף עֹשֵׂ֑הוּ</l>
                            <l level="2">שָׂמֵ֥חַ לְ֝אֵ֗יד לֹ֣א יִנָּקֶֽה׃<verse eID="Prov.17.5"/></l>
                            <l level="1"><verse osisID="Prov.17.6" sID="Prov.17.6" n="ו"/> עֲטֶ֣רֶת זְ֭קֵנִים בְּנֵ֣י בָנִ֑ים</l>
                            <l level="2">וְתִפְאֶ֖רֶת בָּנִ֣ים אֲבוֹתָֽם׃<verse eID="Prov.17.6"/></l>
                            <l level="1"><verse osisID="Prov.17.7" sID="Prov.17.7" n="ז"/> לֹא־נָאוָ֣ה לְנָבָ֣ל שְׂפַת־יֶ֑תֶר</l>
                            <l level="2">אַ֝֗ף כִּֽי־לְנָדִ֥יב שְׂפַת־שָֽׁקֶר׃<verse eID="Prov.17.7"/></l>
                            <l level="1"><verse osisID="Prov.17.8" sID="Prov.17.8" n="ח"/> אֶבֶן־חֵ֣ן הַ֭שֹּׁחַד בְּעֵינֵ֣י בְעָלָ֑יו</l>
                            <l level="2">אֶֽל־כׇּל־אֲשֶׁ֖ר יִפְנֶ֣ה יַשְׂכִּֽיל׃<verse eID="Prov.17.8"/></l>
                            <l level="1"><verse osisID="Prov.17.9" sID="Prov.17.9" n="ט"/> מְֽכַסֶּה־פֶּ֭שַׁע מְבַקֵּ֣שׁ אַהֲבָ֑ה</l>
                            <l level="2">וְשֹׁנֶ֥ה בְ֝דָבָ֗ר מַפְרִ֥יד אַלּֽוּף׃<verse eID="Prov.17.9"/></l>
                            <l level="1"><verse osisID="Prov.17.10" sID="Prov.17.10" n="י"/> תֵּ֣חַת גְּעָרָ֣ה בְמֵבִ֑ין</l>
                            <l level="2">מֵהַכּ֖וֹת כְּסִ֣יל מֵאָֽה׃<verse eID="Prov.17.10"/></l>
                            <l level="1"><verse osisID="Prov.17.11" sID="Prov.17.11" n="יא"/> אַךְ־מְרִ֥י יְבַקֶּשׁ־רָ֑ע</l>
                            <l level="2">וּמַלְאָ֥ךְ אַ֝כְזָרִ֗י יְשֻׁלַּח־בּֽוֹ׃<verse eID="Prov.17.11"/></l>
                            <l level="1"><verse osisID="Prov.17.12" sID="Prov.17.12" n="יב"/> פָּג֬וֹשׁ דֹּ֣ב שַׁכּ֣וּל בְּאִ֑ישׁ</l>
                            <l level="2">וְאַל־כְּ֝סִ֗יל בְּאִוַּלְתּֽוֹ׃<verse eID="Prov.17.12"/></l>
                            <l level="1"><verse osisID="Prov.17.13" sID="Prov.17.13" n="יג"/> מֵשִׁ֣יב רָ֭עָה תַּ֣חַת טוֹבָ֑ה</l>
                            <l level="2">לֹא־תָמ֥וּשׁ <seg type="x-ketiv">תמיש</seg> רָ֝עָ֗ה מִבֵּיתֽוֹ׃<verse eID="Prov.17.13"/></l>
                            <l level="1"><verse osisID="Prov.17.14" sID="Prov.17.14" n="יד"/> פּ֣וֹטֵֽר מַ֭יִם רֵאשִׁ֣ית מָד֑וֹן</l>
                            <l level="2">וְלִפְנֵ֥י הִ֝תְגַּלַּ֗ע הָרִ֥יב נְטֽוֹשׁ׃<verse eID="Prov.17.14"/></l>
                            <l level="1"><verse osisID="Prov.17.15" sID="Prov.17.15" n="טו"/> מַצְדִּ֣יק רָ֭שָׁע וּמַרְשִׁ֣יעַ צַדִּ֑יק</l>
                            <l level="2">תּוֹעֲבַ֥ת יְ֝הֹוָ֗ה גַּם־שְׁנֵיהֶֽם׃<verse eID="Prov.17.15"/></l>
                            <l level="1"><verse osisID="Prov.17.16" sID="Prov.17.16" n="טז"/> לָמָּה־זֶּ֣ה מְחִ֣יר בְּיַד־כְּסִ֑יל</l>
                            <l level="2">לִקְנ֖וֹת חׇכְמָ֣ה וְלֶב־אָֽיִן׃<verse eID="Prov.17.16"/></l>
                            <l level="1"><verse osisID="Prov.17.17" sID="Prov.17.17" n="יז"/> בְּכׇל־עֵ֭ת אֹהֵ֣ב הָרֵ֑עַ</l>
                            <l level="2">וְאָ֥ח לְ֝צָרָ֗ה יִוָּלֵֽד׃<verse eID="Prov.17.17"/></l>
                            <l level="1"><verse osisID="Prov.17.18" sID="Prov.17.18" n="יח"/> אָדָ֣ם חֲסַר־לֵ֭ב תּוֹקֵ֣עַ כָּ֑ף</l>
                            <l level="2">עֹרֵ֥ב עֲ֝רֻבָּ֗ה לִפְנֵ֥י רֵעֵֽהוּ׃<verse eID="Prov.17.18"/></l>
                            <l level="1"><verse osisID="Prov.17.19" sID="Prov.17.19" n="יט"/> אֹ֣הֵֽב פֶּ֭שַׁע אֹהֵ֣ב מַצָּ֑ה</l>
                            <l level="2">מַגְבִּ֥יהַּ פִּ֝תְח֗וֹ מְבַקֶּשׁ־שָֽׁבֶר׃<verse eID="Prov.17.19"/></l>
                            <l level="1"><verse osisID="Prov.17.20" sID="Prov.17.20" n="כ"/> עִקֶּשׁ־לֵ֭ב לֹ֣א יִמְצָא־ט֑וֹב</l>
                            <l level="2">וְנֶהְפָּ֥ךְ בִּ֝לְשׁוֹנ֗וֹ יִפּ֥וֹל בְּרָעָֽה׃<verse eID="Prov.17.20"/></l>
                            <l level="1"><verse osisID="Prov.17.21" sID="Prov.17.21" n="כא"/> יֹלֵ֣ד כְּ֭סִיל לְת֣וּגָה ל֑וֹ</l>
                            <l level="2">וְלֹא־יִ֝שְׂמַ֗ח אֲבִ֣י נָבָֽל׃<verse eID="Prov.17.21"/></l>
                            <l level="1"><verse osisID="Prov.17.22" sID="Prov.17.22" n="כב"/> לֵ֣ב שָׂ֭מֵחַ יֵיטִ֣יב גֵּהָ֑ה</l>
                            <l level="2">וְר֥וּחַ נְ֝כֵאָ֗ה תְּיַבֶּשׁ־גָּֽרֶם׃<verse eID="Prov.17.22"/></l>
                            <l level="1"><verse osisID="Prov.17.23" sID="Prov.17.23" n="כג"/> שֹׁ֣חַד מֵ֭חֵק רָשָׁ֣ע יִקָּ֑ח</l>
                            <l level="2">לְ֝הַטּ֗וֹת אׇרְח֥וֹת מִשְׁפָּֽט׃<verse eID="Prov.17.23"/></l>
                            <l level="1"><verse osisID="Prov.17.24" sID="Prov.17.24" n="כד"/> אֶת־פְּנֵ֣י מֵבִ֣ין חׇכְמָ֑ה</l>
                            <l level="2">וְעֵינֵ֥י כְ֝סִ֗יל בִּקְצֵה־אָֽרֶץ׃<verse eID="Prov.17.24"/></l>
                            <l level="1"><verse osisID="Prov.17.25" sID="Prov.17.25" n="כה"/> כַּ֣עַס לְ֭אָבִיו בֵּ֣ן כְּסִ֑יל</l>
                            <l level="2">וּ֝מֶ֗מֶר לְיֽוֹלַדְתּֽוֹ׃<verse eID="Prov.17.25"/></l>
                            <l level="1"><verse osisID="Prov.17.26" sID="Prov.17.26" n="כו"/> גַּ֤ם עֲנ֣וֹשׁ לַצַּדִּ֣יק לֹא־ט֑וֹב</l>
                            <l level="2">לְהַכּ֖וֹת נְדִיבִ֣ים עַל־יֹֽשֶׁר׃<verse eID="Prov.17.26"/></l>
                            <l level="1"><verse osisID="Prov.17.27" sID="Prov.17.27" n="כז"/> חוֹשֵׂ֣ךְ אֲ֭מָרָיו יוֹדֵ֣עַ דָּ֑עַת</l>
                            <l level="2"><seg type="x-ketiv">וקר</seg> יְקַר־ר֝֗וּחַ אִ֣ישׁ תְּבוּנָֽה׃<verse eID="Prov.17.27"/></l>
                            <l level="1"><verse osisID="Prov.17.28" sID="Prov.17.28" n="כח"/> גַּ֤ם אֱוִ֣יל מַ֭חֲרִישׁ חָכָ֣ם יֵחָשֵׁ֑ב</l>
                            <l level="2">אֹטֵ֖ם שְׂפָתָ֣יו נָבֽוֹן׃<verse eID="Prov.17.28"/></l>
                        </lg>
                    </p>
                    <chapter eID="Prov.17"/>
                    <chapter osisID="Prov.18" sID="Prov.18" n="יח"/>
                    <p>
                        <lb/>
                        <lg>
                            <l level="1"><verse osisID="Prov.18.1" sID="Prov.18.1" n="א"/> לְֽ֭תַאֲוָה יְבַקֵּ֣שׁ נִפְרָ֑ד</l>
                            <l level="2">בְּכׇל־תּ֝וּשִׁיָּ֗ה יִתְגַּלָּֽע׃<verse eID="Prov.18.1"/></l>
                            <l level="1"><verse osisID="Prov.18.2" sID="Prov.18.2" n="ב"/> לֹא־יַחְפֹּ֣ץ כְּ֭סִיל בִּתְבוּנָ֑ה</l>
                            <l level="2">כִּ֝֗י אִֽם־בְּהִתְגַּלּ֥וֹת לִבּֽוֹ׃<verse eID="Prov.18.2"/></l>
                            <l level="1"><verse osisID="Prov.18.3" sID="Prov.18.3" n="ג"/> בְּֽבוֹא־רָ֭שָׁע בָּ֣א גַם־בּ֑וּז</l>
                            <l level="2">וְֽעִם־קָל֥וֹן חֶרְפָּֽה׃<verse eID="Prov.18.3"/></l>
                            <l level="1"><verse osisID="Prov.18.4" sID="Prov.18.4" n="ד"/> מַ֣יִם עֲ֭מֻקִּים דִּבְרֵ֣י פִי־אִ֑ישׁ</l>
                            <l level="2">נַ֥חַל נֹ֝בֵ֗עַ מְק֣וֹר חׇכְמָֽה׃<verse eID="Prov.18.4"/></l>
                            <l level="1"><verse osisID="Prov.18.5" sID="Prov.18.5" n="ה"/> שְׂאֵ֣ת פְּנֵֽי־רָשָׁ֣ע לֹא־ט֑וֹב</l>
                            <l level="2">לְהַטּ֥וֹת צַ֝דִּ֗יק בַּמִּשְׁפָּֽט׃<verse eID="Prov.18.5"/></l>
                            <l level="1"><verse osisID="Prov.18.6" sID="Prov.18.6" n="ו"/> שִׂפְתֵ֣י כְ֭סִיל יָבֹ֣אוּ בְרִ֑יב</l>
                            <l level="2">וּ֝פִ֗יו לְֽמַהֲלֻמ֥וֹת יִקְרָֽא׃<verse eID="Prov.18.6"/></l>
                            <l level="1"><verse osisID="Prov.18.7" sID="Prov.18.7" n="ז"/> פִּֽי־כְ֭סִיל מְחִתָּה־ל֑וֹ</l>
                            <l level="2">וּ֝שְׂפָתָ֗יו מוֹקֵ֥שׁ נַפְשֽׁוֹ׃<verse eID="Prov.18.7"/></l>
                            <l level="1"><verse osisID="Prov.18.8" sID="Prov.18.8" n="ח"/> דִּבְרֵ֣י נִ֭רְגָּן כְּמִֽתְלַהֲמִ֑ים</l>
                            <l level="2">וְ֝הֵ֗ם יָרְד֥וּ חַדְרֵי־בָֽטֶן׃<verse eID="Prov.18.8"/></l>
                            <l level="1"><verse osisID="Prov.18.9" sID="Prov.18.9" n="ט"/> גַּ֭ם מִתְרַפֶּ֣ה בִמְלַאכְתּ֑וֹ</l>
                            <l level="2">אָ֥ח ה֝֗וּא לְבַ֣עַל מַשְׁחִֽית׃<verse eID="Prov.18.9"/></l>
                            <l level="1"><verse osisID="Prov.18.10" sID="Prov.18.10" n="י"/> מִגְדַּל־עֹ֭ז שֵׁ֣ם יְהֹוָ֑ה</l>
                            <l level="2">בּֽוֹ־יָר֖וּץ צַדִּ֣יק וְנִשְׂגָּֽב׃<verse eID="Prov.18.10"/></l>
                            <l level="1"><verse osisID="Prov.18.11" sID="Prov.18.11" n="יא"/> ה֣וֹן עָ֭שִׁיר קִרְיַ֣ת עֻזּ֑וֹ</l>
                            <l level="2">וּכְחוֹמָ֥ה נִ֝שְׂגָּבָ֗ה בְּמַשְׂכִּתֽוֹ׃<verse eID="Prov.18.11"/></l>
                            <l level="1"><verse osisID="Prov.18.12" sID="Prov.18.12" n="יב"/> לִפְנֵי־שֶׁ֭בֶר יִגְבַּ֣הּ לֶב־אִ֑ישׁ</l>
                            <l level="2">וְלִפְנֵ֖י כָב֣וֹד עֲנָוָֽה׃<verse eID="Prov.18.12"/></l>
                            <l level="1"><verse osisID="Prov.18.13" sID="Prov.18.13" n="יג"/> מֵשִׁ֣יב דָּ֭בָר בְּטֶ֣רֶם יִשְׁמָ֑ע</l>
                            <l level="2">אִוֶּ֥לֶת הִיא־ל֝֗וֹ וּכְלִמָּֽה׃<verse eID="Prov.18.13"/></l>
                            <l level="1"><verse osisID="Prov.18.14" sID="Prov.18.14" n="יד"/> רֽוּחַ־אִ֭ישׁ יְכַלְכֵּ֣ל מַחֲלֵ֑הוּ</l>
                            <l level="2">וְר֥וּחַ נְ֝כֵאָ֗ה מִ֣י יִשָּׂאֶֽנָּה׃<verse eID="Prov.18.14"/></l>
                            <l level="1"><verse osisID="Prov.18.15" sID="Prov.18.15" n="טו"/> לֵ֣ב נָ֭בוֹן יִקְנֶה־דָּ֑עַת</l>
                            <l level="2">וְאֹ֥זֶן חֲ֝כָמִ֗ים תְּבַקֶּשׁ־דָּֽעַת׃<verse eID="Prov.18.15"/></l>
                            <l level="1"><verse osisID="Prov.18.16" sID="Prov.18.16" n="טז"/> מַתָּ֣ן אָ֭דָם יַרְחִ֣יב ל֑וֹ</l>
                            <l level="2">וְלִפְנֵ֖י גְדֹלִ֣ים יַנְחֶֽנּוּ׃<verse eID="Prov.18.16"/></l>
                            <l level="1"><verse osisID="Prov.18.17" sID="Prov.18.17" n="יז"/> צַדִּ֣יק הָרִאשׁ֣וֹן בְּרִיב֑וֹ</l>
                            <l level="2"><seg type="x-ketiv">יבא</seg> וּבָֽא־רֵ֝עֵ֗הוּ וַחֲקָרֽוֹ׃<verse eID="Prov.18.17"/></l>
                            <l level="1"><verse osisID="Prov.18.18" sID="Prov.18.18" n="יח"/> מִ֭דְיָנִים יַשְׁבִּ֣ית הַגּוֹרָ֑ל</l>
                            <l level="2">וּבֵ֖ין עֲצוּמִ֣ים יַפְרִֽיד׃<verse eID="Prov.18.18"/></l>
                            <l level="1"><verse osisID="Prov.18.19" sID="Prov.18.19" n="יט"/> אָ֗ח נִפְשָׁ֥ע מִקִּרְיַת־עֹ֑ז</l>
                            <l level="2"><seg type="x-ketiv">ומדונים</seg> וּ֝מִדְיָנִ֗ים כִּבְרִ֥יחַ אַרְמֽוֹן׃<verse eID="Prov.18.19"/></l>
                            <l level="1"><verse osisID="Prov.18.20" sID="Prov.18.20" n="כ"/> מִפְּרִ֣י פִי־אִ֭ישׁ תִּשְׂבַּ֣ע בִּטְנ֑וֹ</l>
                            <l level="2">תְּבוּאַ֖ת שְׂפָתָ֣יו יִשְׂבָּֽע׃<verse eID="Prov.18.20"/></l>
                            <l level="1"><verse osisID="Prov.18.21" sID="Prov.18.21" n="כא"/> מָ֣וֶת וְ֭חַיִּים בְּיַד־לָשׁ֑וֹן</l>
                            <l level="2">וְ֝אֹהֲבֶ֗יהָ יֹאכַ֥ל פִּרְיָֽהּ׃<verse eID="Prov.18.21"/></l>
                            <l level="1"><verse osisID="Prov.18.22" sID="Prov.18.22" n="כב"/> מָצָ֣א אִ֭שָּׁה מָ֣צָא ט֑וֹב</l>
                            <l level="2">וַיָּ֥פֶק רָ֝צ֗וֹן מֵיְהֹוָֽה׃<verse eID="Prov.18.22"/></l>
                            <l level="1"><verse osisID="Prov.18.23" sID="Prov.18.23" n="כג"/> תַּחֲנוּנִ֥ים יְדַבֶּר־רָ֑שׁ</l>
                            <l level="2">וְ֝עָשִׁ֗יר יַעֲנֶ֥ה עַזּֽוֹת׃<verse eID="Prov.18.23"/></l>
                            <l level="1"><verse osisID="Prov.18.24" sID="Prov.18.24" n="כד"/> אִ֣ישׁ רֵ֭עִים לְהִתְרֹעֵ֑עַ</l>
                            <l level="2">וְיֵ֥שׁ אֹ֝הֵ֗ב דָּבֵ֥ק מֵאָֽח׃<verse eID="Prov.18.24"/></l>
                        </lg>
                    </p>
                    <chapter eID="Prov.18"/>
                    <chapter osisID="Prov.19" sID="Prov.19" n="יט"/>
                    <p>
                        <lb/>
                        <lg>
                            <l level="1"><verse osisID="Prov.19.1" sID="Prov.19.1" n="א"/> טֽוֹב־רָ֭שׁ הוֹלֵ֣ךְ בְּתֻמּ֑וֹ</l>
                            <l level="2">מֵעִקֵּ֥שׁ שְׂ֝פָתָ֗יו וְה֣וּא כְסִֽיל׃<verse eID="Prov.19.1"/></l>
                            <l level="1"><verse osisID="Prov.19.2" sID="Prov.19.2" n="ב"/> גַּ֤ם בְּלֹא־דַ֣עַת נֶ֣פֶשׁ לֹא־ט֑וֹב</l>
                            <l level="2">וְאָ֖ץ בְּרַגְלַ֣יִם חוֹטֵֽא׃<verse eID="Prov.19.2"/></l>
                            <l level="1"><verse osisID="Prov.19.3" sID="Prov.19.3" n="ג"/> אִוֶּ֣לֶת אָ֭דָם תְּסַלֵּ֣ף דַּרְכּ֑וֹ</l>
                            <l level="2">וְעַל־יְ֝הֹוָ֗ה יִזְעַ֥ף לִבּֽוֹ׃<verse eID="Prov.19.3"/></l>
                            <l level="1"><verse osisID="Prov.19.4" sID="Prov.19.4" n="ד"/> ה֗וֹן יֹ֭סִיף רֵעִ֣ים רַבִּ֑ים</l>
                            <l level="2">וְ֝דָ֗ל מֵרֵעֵ֥הוּ יִפָּרֵֽד׃<verse eID="Prov.19.4"/></l>
                            <l level="1"><verse osisID="Prov.19.5" sID="Prov.19.5" n="ה"/> עֵ֣ד שְׁ֭קָרִים לֹ֣א יִנָּקֶ֑ה</l>
                            <l level="2">וְיָפִ֥יחַ כְּ֝זָבִ֗ים לֹ֣א יִמָּלֵֽט׃<verse eID="Prov.19.5"/></l>
                            <l level="1"><verse osisID="Prov.19.6" sID="Prov.19.6" n="ו"/> רַ֭בִּים יְחַלּ֣וּ פְנֵֽי־נָדִ֑יב</l>
                            <l level="2">וְכׇל־הָ֝רֵ֗עַ לְאִ֣ישׁ מַתָּֽן׃<verse eID="Prov.19.6"/></l>
                            <l level="1"><verse osisID="Prov.19.7" sID="Prov.19.7" n="ז"/> כָּ֥ל אֲחֵי־רָ֨שׁ ׀ שְֽׂנֵאֻ֗הוּ</l>
                            <l level="2">אַ֤ף כִּ֣י מְ֭רֵעֵהוּ רָחֲק֣וּ מִמֶּ֑נּוּ</l>
                            <l level="3">מְרַדֵּ֖ף אֲמָרִ֣ים <seg type="x-ketiv">לא</seg> לוֹ־הֵֽמָּה׃<verse eID="Prov.19.7"/></l>
                            <l level="1"><verse osisID="Prov.19.8" sID="Prov.19.8" n="ח"/> קֹֽנֶה־לֵּ֭ב אֹהֵ֣ב נַפְשׁ֑וֹ</l>
                            <l level="2">שֹׁמֵ֥ר תְּ֝בוּנָ֗ה לִמְצֹא־טֽוֹב׃<verse eID="Prov.19.8"/></l>
                            <l level="1"><verse osisID="Prov.19.9" sID="Prov.19.9" n="ט"/> עֵ֣ד שְׁ֭קָרִים לֹ֣א יִנָּקֶ֑ה</l>
                            <l level="2">וְיָפִ֖יחַ כְּזָבִ֣ים יֹאבֵֽד׃<verse eID="Prov.19.9"/></l>
                        </lg>
                        <lg>
                            <l level="1"><verse osisID="Prov.19.10" sID="Prov.19.10" n="י"/> לֹא־נָאוֶ֣ה לִכְסִ֣יל תַּעֲנ֑וּג</l>
                            <l level="2">אַ֝֗ף כִּֽי־לְעֶ֤בֶד ׀ מְשֹׁ֬ל בְּשָׂרִֽים׃<verse eID="Prov.19.10"/></l>
                            <l level="1"><verse osisID="Prov.19.11" sID="Prov.19.11" n="יא"/> שֵׂ֣כֶל אָ֭דָם הֶאֱרִ֣יךְ אַפּ֑וֹ</l>
                            <l level="2">וְ֝תִפְאַרְתּ֗וֹ עֲבֹ֣ר עַל־פָּֽשַׁע׃<verse eID="Prov.19.11"/></l>
                            <l level="1"><verse osisID="Prov.19.12" sID="Prov.19.12" n="יב"/> נַ֣הַם כַּ֭כְּפִיר זַ֣עַף מֶ֑לֶךְ</l>
                            <l level="2">וּכְטַ֖ל עַל־עֵ֣שֶׂב רְצוֹנֽוֹ׃<verse eID="Prov.19.12"/></l>
                            <l level="1"><verse osisID="Prov.19.13" sID="Prov.19.13" n="יג"/> הַוֺּ֣ת לְ֭אָבִיו בֵּ֣ן כְּסִ֑יל</l>
                            <l level="2">וְדֶ֥לֶף טֹ֝רֵ֗ד מִדְיְנֵ֥י אִשָּֽׁה׃<verse eID="Prov.19.13"/></l>
                            <l level="1"><verse osisID="Prov.19.14" sID="Prov.19.14" n="יד"/> בַּ֣יִת וָ֭הוֹן נַחֲלַ֣ת אָב֑וֹת</l>
                            <l level="2">וּ֝מֵיְהֹוָ֗ה אִשָּׁ֥ה מַשְׂכָּֽלֶת׃<verse eID="Prov.19.14"/></l>
                            <l level="1"><verse osisID="Prov.19.15" sID="Prov.19.15" n="טו"/> עַ֭צְלָה תַּפִּ֣יל תַּרְדֵּמָ֑ה</l>
                            <l level="2">וְנֶ֖פֶשׁ רְמִיָּ֣ה תִרְעָֽב׃<verse eID="Prov.19.15"/></l>
                            <l level="1"><verse osisID="Prov.19.16" sID="Prov.19.16" n="טז"/> שֹׁמֵ֣ר מִ֭צְוָה שֹׁמֵ֣ר נַפְשׁ֑וֹ</l>
                            <l level="2">בּוֹזֵ֖ה דְרָכָ֣יו <seg type="x-ketiv">יומת</seg> יָמֽוּת׃<verse eID="Prov.19.16"/></l>
                            <l level="1"><verse osisID="Prov.19.17" sID="Prov.19.17" n="יז"/> מַלְוֵ֣ה יְ֭הֹוָה ח֣וֹנֵֽן דָּ֑ל</l>
                            <l level="2">וּ֝גְמֻל֗וֹ יְשַׁלֶּם־לֽוֹ׃<verse eID="Prov.19.17"/></l>
                            <l level="1"><verse osisID="Prov.19.18" sID="Prov.19.18" n="יח"/> יַסֵּ֣ר בִּ֭נְךָ כִּֽי־יֵ֣שׁ תִּקְוָ֑ה</l>
                            <l level="2">וְאֶל־הֲ֝מִית֗וֹ אַל־תִּשָּׂ֥א נַפְשֶֽׁךָ׃<verse eID="Prov.19.18"/></l>
                            <l level="1"><verse osisID="Prov.19.19" sID="Prov.19.19" n="יט"/><seg type="x-ketiv">גרל</seg> גְּֽדָל־חֵ֭מָה נֹ֣שֵׂא עֹ֑נֶשׁ</l>
                            <l level="2">כִּ֥י אִם־תַּ֝צִּ֗יל וְע֣וֹד תּוֹסִֽף׃<verse eID="Prov.19.19"/></l>
                            <l level="1"><verse osisID="Prov.19.20" sID="Prov.19.20" n="כ"/> שְׁמַ֣ע עֵ֭צָה וְקַבֵּ֣ל מוּסָ֑ר</l>
                            <l level="2">לְ֝מַ֗עַן תֶּחְכַּ֥ם בְּאַחֲרִיתֶֽךָ׃<verse eID="Prov.19.20"/></l>
                            <l level="1"><verse osisID="Prov.19.21" sID="Prov.19.21" n="כא"/> רַבּ֣וֹת מַחֲשָׁב֣וֹת בְּלֶב־אִ֑ישׁ</l>
                            <l level="2">וַעֲצַ֥ת יְ֝הֹוָ֗ה הִ֣יא תָקֽוּם׃<verse eID="Prov.19.21"/></l>
                            <l level="1"><verse osisID="Prov.19.22" sID="Prov.19.22" n="כב"/> תַּאֲוַ֣ת אָדָ֣ם חַסְדּ֑וֹ</l>
                            <l level="2">וְטֽוֹב־רָ֝֗שׁ מֵאִ֥ישׁ כָּזָֽב׃<verse eID="Prov.19.22"/></l>
                            <l level="1"><verse osisID="Prov.19.23" sID="Prov.19.23" n="כג"/> יִרְאַ֣ת יְהֹוָ֣ה לְחַיִּ֑ים</l>
                            <l level="2">וְשָׂבֵ֥עַ יָ֝לִ֗ין בַּל־יִפָּ֥קֶד רָֽע׃<verse eID="Prov.19.23"/></l>
                            <l level="1"><verse osisID="Prov.19.24" sID="Prov.19.24" n="כד"/> טָ֘מַ֤ן עָצֵ֣ל יָ֭דוֹ בַּצַּלָּ֑חַת</l>
                            <l level="2">גַּם־אֶל־פִּ֝֗יהוּ לֹ֣א יְשִׁיבֶֽנָּה׃<verse eID="Prov.19.24"/></l>
                            <l level="1"><verse osisID="Prov.19.25" sID="Prov.19.25" n="כה"/> לֵ֣ץ תַּ֭כֶּה וּפֶ֣תִי יַעְרִ֑ם</l>
                            <l level="2">וְהוֹכִ֥יחַ לְ֝נָב֗וֹן יָבִ֥ין דָּֽעַת׃<verse eID="Prov.19.25"/></l>
                            <l level="1"><verse osisID="Prov.19.26" sID="Prov.19.26" n="כו"/> מְֽשַׁדֶּד־אָ֭ב יַבְרִ֣יחַ אֵ֑ם</l>
                            <l level="2">בֵּ֝֗ן מֵבִ֥ישׁ וּמַחְפִּֽיר׃<verse eID="Prov.19.26"/></l>
                            <l level="1"><verse osisID="Prov.19.27" sID="Prov.19.27" n="כז"/> חֲֽדַל־בְּ֭נִי לִשְׁמֹ֣עַ מוּסָ֑ר</l>
                            <l level="2">לִ֝שְׁג֗וֹת מֵאִמְרֵי־דָֽעַת׃<verse eID="Prov.19.27"/></l>
                            <l level="1"><verse osisID="Prov.19.28" sID="Prov.19.28" n="כח"/> עֵ֣ד בְּ֭לִיַּעַל יָלִ֣יץ מִשְׁפָּ֑ט</l>
                            <l level="2">וּפִ֥י רְ֝שָׁעִ֗ים יְבַלַּע־אָֽוֶן׃<verse eID="Prov.19.28"/></l>
                            <l level="1"><verse osisID="Prov.19.29" sID="Prov.19.29" n="כט"/> נָכ֣וֹנוּ לַלֵּצִ֣ים שְׁפָטִ֑ים</l>
                            <l level="2">וּ֝מַהֲלֻמ֗וֹת לְגֵ֣ו כְּסִילִֽים׃<verse eID="Prov.19.29"/></l>
                        </lg>
                    </p>
                    <chapter eID="Prov.19"/>
                    <chapter osisID="Prov.20" sID="Prov.20" n="כ"/>
                    <p>
                        <lb/>
                        <lg>
                            <l level="1"><verse osisID="Prov.20.1" sID="Prov.20.1" n="א"/> לֵ֣ץ הַ֭יַּיִן הֹמֶ֣ה שֵׁכָ֑ר</l>
                            <l level="2">וְכׇל־שֹׁ֥גֶה בּ֝֗וֹ לֹ֣א יֶחְכָּֽם׃<verse eID="Prov.20.1"/></l>
                            <l level="1"><verse osisID="Prov.20.2" sID="Prov.20.2" n="ב"/> נַ֣הַם כַּ֭כְּפִיר אֵ֣ימַת מֶ֑לֶךְ</l>
                            <l level="2">מִ֝תְעַבְּר֗וֹ חוֹטֵ֥א נַפְשֽׁוֹ׃<verse eID="Prov.20.2"/></l>
                            <l level="1"><verse osisID="Prov.20.3" sID="Prov.20.3" n="ג"/> כָּב֣וֹד לָ֭אִישׁ שֶׁ֣בֶת מֵרִ֑יב</l>
                            <l level="2">וְכׇל־אֱ֝וִ֗יל יִתְגַּלָּֽע׃<verse eID="Prov.20.3"/></l>
                            <l level="1"><verse osisID="Prov.20.4" sID="Prov.20.4" n="ד"/> מֵ֭חֹרֶף עָצֵ֣ל לֹא־יַחֲרֹ֑שׁ</l>
                            <l level="2"><seg type="x-ketiv">ישאל</seg> וְשָׁאַ֖ל בַּקָּצִ֣יר וָאָֽיִן׃<verse eID="Prov.20.4"/></l>
                            <l level="1"><verse osisID="Prov.20.5" sID="Prov.20.5" n="ה"/> מַ֣יִם עֲ֭מֻקִּים עֵצָ֣ה בְלֶב־אִ֑ישׁ</l>
                            <l level="2">וְאִ֖ישׁ תְּבוּנָ֣ה יִדְלֶֽנָּה׃<verse eID="Prov.20.5"/></l>
                            <l level="1"><verse osisID="Prov.20.6" sID="Prov.20.6" n="ו"/> רׇב־אָדָ֗ם יִ֭קְרָא אִ֣ישׁ חַסְדּ֑וֹ</l>
                            <l level="2">וְאִ֥ישׁ אֱ֝מוּנִ֗ים מִ֣י יִמְצָֽא׃<verse eID="Prov.20.6"/></l>
                            <l level="1"><verse osisID="Prov.20.7" sID="Prov.20.7" n="ז"/> מִתְהַלֵּ֣ךְ בְּתֻמּ֣וֹ צַדִּ֑יק</l>
                            <l level="2">אַשְׁרֵ֖י בָנָ֣יו אַחֲרָֽיו׃<verse eID="Prov.20.7"/></l>
                            <l level="1"><verse osisID="Prov.20.8" sID="Prov.20.8" n="ח"/> מֶ֗לֶךְ יוֹשֵׁ֥ב עַל־כִּסֵּא־דִ֑ין</l>
                            <l level="2">מְזָרֶ֖ה בְעֵינָ֣יו כׇּל־רָֽע׃<verse eID="Prov.20.8"/></l>
                            <l level="1"><verse osisID="Prov.20.9" sID="Prov.20.9" n="ט"/> מִֽי־יֹ֭אמַר זִכִּ֣יתִי לִבִּ֑י</l>
                            <l level="2">טָ֝הַ֗רְתִּי מֵחַטָּאתִֽי׃<verse eID="Prov.20.9"/></l>
                            <l level="1"><verse osisID="Prov.20.10" sID="Prov.20.10" n="י"/> אֶ֣בֶן וָ֭אֶבֶן אֵיפָ֣ה וְאֵיפָ֑ה</l>
                            <l level="2">תּוֹעֲבַ֥ת יְ֝הֹוָ֗ה גַּם־שְׁנֵיהֶֽם׃<verse eID="Prov.20.10"/></l>
                            <l level="1"><verse osisID="Prov.20.11" sID="Prov.20.11" n="יא"/> גַּ֣ם בְּ֭מַעֲלָלָיו יִתְנַכֶּר־נָ֑עַר</l>
                            <l level="2">אִם־זַ֖ךְ וְאִם־יָשָׁ֣ר פׇּעֳלֽוֹ׃<verse eID="Prov.20.11"/></l>
                            <l level="1"><verse osisID="Prov.20.12" sID="Prov.20.12" n="יב"/> אֹ֣זֶן שֹׁ֭מַעַת וְעַ֣יִן רֹאָ֑ה</l>
                            <l level="2">יְ֝הֹוָ֗ה עָשָׂ֥ה גַם־שְׁנֵיהֶֽם׃<verse eID="Prov.20.12"/></l>
                            <l level="1"><verse osisID="Prov.20.13" sID="Prov.20.13" n="יג"/> אַל־תֶּאֱהַ֣ב שֵׁ֭נָה פֶּן־תִּוָּרֵ֑שׁ</l>
                            <l level="2">פְּקַ֖ח עֵינֶ֣יךָ שְֽׂבַֽע־לָֽחֶם׃<verse eID="Prov.20.13"/></l>
                            <l level="1"><verse osisID="Prov.20.14" sID="Prov.20.14" n="יד"/> רַ֣ע רַ֭ע יֹאמַ֣ר הַקּוֹנֶ֑ה</l>
                            <l level="2">וְאֹזֵ֥ל ל֝֗וֹ אָ֣ז יִתְהַלָּֽל׃<verse eID="Prov.20.14"/></l>
                            <l level="1"><verse osisID="Prov.20.15" sID="Prov.20.15" n="טו"/> יֵ֣שׁ זָ֭הָב וְרׇב־פְּנִינִ֑ים</l>
                            <l level="2">וּכְלִ֥י יְ֝קָ֗ר שִׂפְתֵי־דָֽעַת׃<verse eID="Prov.20.15"/></l>
                            <l level="1"><verse osisID="Prov.20.16" sID="Prov.20.16" n="טז"/> לְֽקַח־בִּ֭גְדוֹ כִּי־עָ֣רַב זָ֑ר</l>
                            <l level="2">וּבְעַ֖ד <seg type="x-ketiv">נכרים</seg> נׇכְרִיָּ֣ה חַבְלֵֽהוּ׃<verse eID="Prov.20.16"/></l>
                            <l level="1"><verse osisID="Prov.20.17" sID="Prov.20.17" n="יז"/> עָרֵ֣ב לָ֭אִישׁ לֶ֣חֶם שָׁ֑קֶר</l>
                            <l level="2">וְ֝אַחַ֗ר יִמָּֽלֵא־פִ֥יהוּ חָצָֽץ׃<verse eID="Prov.20.17"/></l>
                            <l level="1"><verse osisID="Prov.20.18" sID="Prov.20.18" n="יח"/> מַ֭חֲשָׁבוֹת בְּעֵצָ֣ה תִכּ֑וֹן</l>
                            <l level="2">וּ֝בְתַחְבֻּל֗וֹת עֲשֵׂ֣ה מִלְחָמָֽה׃<verse eID="Prov.20.18"/></l>
                            <l level="1"><verse osisID="Prov.20.19" sID="Prov.20.19" n="יט"/> גּֽוֹלֶה־סּ֭וֹד הוֹלֵ֣ךְ רָכִ֑יל</l>
                            <l level="2">וּלְפֹתֶ֥ה שְׂ֝פָתָ֗יו לֹ֣א תִתְעָרָֽב׃<verse eID="Prov.20.19"/></l>
                            <l level="1"><verse osisID="Prov.20.20" sID="Prov.20.20" n="כ"/> מְ֭קַלֵּל אָבִ֣יו וְאִמּ֑וֹ</l>
                            <l level="2">יִֽדְעַ֥ךְ נֵ֝ר֗וֹ <seg type="x-ketiv">באישון</seg> בֶּאֱשׁ֥וּן חֹֽשֶׁךְ׃<verse eID="Prov.20.20"/></l>
                            <l level="1"><verse osisID="Prov.20.21" sID="Prov.20.21" n="כא"/> נַ֭חֲלָה <seg type="x-ketiv">מבחלת</seg> מְבֹהֶ֣לֶת בָּרִאשׁוֹנָ֑ה</l>
                            <l level="2">וְ֝אַחֲרִיתָ֗הּ לֹ֣א תְבֹרָֽךְ׃<verse eID="Prov.20.21"/></l>
                            <l level="1"><verse osisID="Prov.20.22" sID="Prov.20.22" n="כב"/> אַל־תֹּאמַ֥ר אֲשַׁלְּמָה־רָ֑ע</l>
                            <l level="2">קַוֵּ֥ה לַ֝יהֹוָ֗ה וְיֹ֣שַֽׁע לָֽךְ׃<verse eID="Prov.20.22"/></l>
                            <l level="1"><verse osisID="Prov.20.23" sID="Prov.20.23" n="כג"/> תּוֹעֲבַ֣ת יְ֭הֹוָה אֶ֣בֶן וָאָ֑בֶן</l>
                            <l level="2">וּמֹאזְנֵ֖י מִרְמָ֣ה לֹא־טֽוֹב׃<verse eID="Prov.20.23"/></l>
                            <l level="1"><verse osisID="Prov.20.24" sID="Prov.20.24" n="כד"/> מֵיְהֹוָ֥ה מִצְעֲדֵי־גָ֑בֶר</l>
                            <l level="2">וְ֝אָדָ֗ם מַה־יָּבִ֥ין דַּרְכּֽוֹ׃<verse eID="Prov.20.24"/></l>
                            <l level="1"><verse osisID="Prov.20.25" sID="Prov.20.25" n="כה"/> מוֹקֵ֣שׁ אָ֭דָם יָ֣לַע קֹ֑דֶשׁ</l>
                            <l level="2">וְאַחַ֖ר נְדָרִ֣ים לְבַקֵּֽר׃<verse eID="Prov.20.25"/></l>
                            <l level="1"><verse osisID="Prov.20.26" sID="Prov.20.26" n="כו"/> מְזָרֶ֣ה רְ֭שָׁעִים מֶ֣לֶךְ חָכָ֑ם</l>
                            <l level="2">וַיָּ֖שֶׁב עֲלֵיהֶ֣ם אוֹפָֽן׃<verse eID="Prov.20.26"/></l>
                            <l level="1"><verse osisID="Prov.20.27" sID="Prov.20.27" n="כז"/> נֵ֣ר יְ֭הֹוָה נִשְׁמַ֣ת אָדָ֑ם</l>
                            <l level="2">חֹ֝פֵ֗שׂ כׇּל־חַדְרֵי־בָֽטֶן׃<verse eID="Prov.20.27"/></l>
                            <l level="1"><verse osisID="Prov.20.28" sID="Prov.20.28" n="כח"/> חֶ֣סֶד וֶֽ֭אֱמֶת יִצְּרוּ־מֶ֑לֶךְ</l>
                            <l level="2">וְסָעַ֖ד בַּחֶ֣סֶד כִּסְאֽוֹ׃<verse eID="Prov.20.28"/></l>
                            <l level="1"><verse osisID="Prov.20.29" sID="Prov.20.29" n="כט"/> תִּפְאֶ֣רֶת בַּחוּרִ֣ים כֹּחָ֑ם</l>
                            <l level="2">וַהֲדַ֖ר זְקֵנִ֣ים שֵׂיבָֽה׃<verse eID="Prov.20.29"/></l>
                            <l level="1"><verse osisID="Prov.20.30" sID="Prov.20.30" n="ל"/> חַבֻּר֣וֹת פֶּ֭צַע <seg type="x-ketiv">תמריק</seg> תַּמְר֣וּק בְּרָ֑ע</l>
                            <l level="2">וּ֝מַכּ֗וֹת חַדְרֵי־בָֽטֶן׃<verse eID="Prov.20.30"/></l>
                        </lg>
                    </p>
                    <chapter eID="Prov.20"/>
                    <chapter osisID="Prov.21" sID="Prov.21" n="כא"/>
                    <p>
                        <lb/>
                        <lg>
                            <l level="1"><verse osisID="Prov.21.1" sID="Prov.21.1" n="א"/> פַּלְגֵי־מַ֣יִם לֶב־מֶ֭לֶךְ בְּיַד־יְהֹוָ֑ה</l>
                            <l level="2">עַֽל־כׇּל־אֲשֶׁ֖ר יַחְפֹּ֣ץ יַטֶּֽנּוּ׃<verse eID="Prov.21.1"/></l>
                            <l level="1"><verse osisID="Prov.21.2" sID="Prov.21.2" n="ב"/> כׇּֽל־דֶּרֶךְ־אִ֭ישׁ יָשָׁ֣ר בְּעֵינָ֑יו</l>
                            <l level="2">וְתֹכֵ֖ן לִבּ֣וֹת יְהֹוָֽה׃<verse eID="Prov.21.2"/></l>
                            <l level="1"><verse osisID="Prov.21.3" sID="Prov.21.3" n="ג"/> עֲ֭שֹׂה צְדָקָ֣ה וּמִשְׁפָּ֑ט</l>
                            <l level="2">נִבְחָ֖ר לַיהֹוָ֣ה מִזָּֽבַח׃<verse eID="Prov.21.3"/></l>
                            <l level="1"><verse osisID="Prov.21.4" sID="Prov.21.4" n="ד"/> רוּם־עֵ֭ינַיִם וּרְחַב־לֵ֑ב</l>
                            <l level="2">נִ֖ר רְשָׁעִ֣ים חַטָּֽאת׃<verse eID="Prov.21.4"/></l>
                            <l level="1"><verse osisID="Prov.21.5" sID="Prov.21.5" n="ה"/> מַחְשְׁב֣וֹת חָ֭רוּץ אַךְ־לְמוֹתָ֑ר</l>
                            <l level="2">וְכׇל־אָ֝֗ץ אַךְ־לְמַחְסֽוֹר׃<verse eID="Prov.21.5"/></l>
                            <l level="1"><verse osisID="Prov.21.6" sID="Prov.21.6" n="ו"/> פֹּ֣עַל אֹ֭צָרוֹת בִּלְשׁ֣וֹן שָׁ֑קֶר</l>
                            <l level="2">הֶ֥בֶל נִ֝דָּ֗ף מְבַקְשֵׁי־מָֽוֶת׃<verse eID="Prov.21.6"/></l>
                            <l level="1"><verse osisID="Prov.21.7" sID="Prov.21.7" n="ז"/> שֹׁד־רְשָׁעִ֥ים יְגוֹרֵ֑ם</l>
                            <l level="2">כִּ֥י מֵ֝אֲנ֗וּ לַעֲשׂ֥וֹת מִשְׁפָּֽט׃<verse eID="Prov.21.7"/></l>
                            <l level="1"><verse osisID="Prov.21.8" sID="Prov.21.8" n="ח"/> הֲפַכְפַּ֬ךְ דֶּ֣רֶךְ אִ֣ישׁ וָזָ֑ר</l>
                            <l level="2">וְ֝זַ֗ךְ יָשָׁ֥ר פׇּעֳלֽוֹ׃<verse eID="Prov.21.8"/></l>
                            <l level="1"><verse osisID="Prov.21.9" sID="Prov.21.9" n="ט"/> ט֗וֹב לָשֶׁ֥בֶת עַל־פִּנַּת־גָּ֑ג</l>
                            <l level="2">מֵאֵ֥שֶׁת מִ֝דְיָנִ֗ים וּבֵ֥ית חָֽבֶר׃<verse eID="Prov.21.9"/></l>
                            <l level="1"><verse osisID="Prov.21.10" sID="Prov.21.10" n="י"/> נֶ֣פֶשׁ רָ֭שָׁע אִוְּתָה־רָ֑ע</l>
                            <l level="2">לֹֽא־יֻחַ֖ן בְּעֵינָ֣יו רֵעֵֽהוּ׃<verse eID="Prov.21.10"/></l>
                            <l level="1"><verse osisID="Prov.21.11" sID="Prov.21.11" n="יא"/> בַּֽעֲנׇשׁ־לֵ֭ץ יֶחְכַּם־פֶּ֑תִי</l>
                            <l level="2">וּבְהַשְׂכִּ֥יל לְ֝חָכָ֗ם יִקַּח־דָּֽעַת׃<verse eID="Prov.21.11"/></l>
                            <l level="1"><verse osisID="Prov.21.12" sID="Prov.21.12" n="יב"/> מַשְׂכִּ֣יל צַ֭דִּיק לְבֵ֣ית רָשָׁ֑ע</l>
                            <l level="2">מְסַלֵּ֖ף רְשָׁעִ֣ים לָרָֽע׃<verse eID="Prov.21.12"/></l>
                            <l level="1"><verse osisID="Prov.21.13" sID="Prov.21.13" n="יג"/> אֹטֵ֣ם אָ֭זְנוֹ מִזַּעֲקַת־דָּ֑ל</l>
                            <l level="2">גַּֽם־ה֥וּא יִ֝קְרָ֗א וְלֹ֣א יֵעָנֶֽה׃<verse eID="Prov.21.13"/></l>
                            <l level="1"><verse osisID="Prov.21.14" sID="Prov.21.14" n="יד"/> מַתָּ֣ן בַּ֭סֵּתֶר יִכְפֶּה־אָ֑ף</l>
                            <l level="2">וְשֹׁ֥חַד בַּ֝חֵ֗ק חֵמָ֥ה עַזָּֽה׃<verse eID="Prov.21.14"/></l>
                            <l level="1"><verse osisID="Prov.21.15" sID="Prov.21.15" n="טו"/> שִׂמְחָ֣ה לַ֭צַּדִּיק עֲשׂ֣וֹת מִשְׁפָּ֑ט</l>
                            <l level="2">וּ֝מְחִתָּ֗ה לְפֹ֣עֲלֵי אָֽוֶן׃<verse eID="Prov.21.15"/></l>
                            <l level="1"><verse osisID="Prov.21.16" sID="Prov.21.16" n="טז"/> אָדָ֗ם תּ֭וֹעֶה מִדֶּ֣רֶךְ הַשְׂכֵּ֑ל</l>
                            <l level="2">בִּקְהַ֖ל רְפָאִ֣ים יָנֽוּחַ׃<verse eID="Prov.21.16"/></l>
                            <l level="1"><verse osisID="Prov.21.17" sID="Prov.21.17" n="יז"/> אִ֣ישׁ מַ֭חְסוֹר אֹהֵ֣ב שִׂמְחָ֑ה</l>
                            <l level="2">אֹהֵ֥ב יַֽיִן־וָ֝שֶׁ֗מֶן לֹ֣א יַעֲשִֽׁיר׃<verse eID="Prov.21.17"/></l>
                            <l level="1"><verse osisID="Prov.21.18" sID="Prov.21.18" n="יח"/> כֹּ֣פֶר לַצַּדִּ֣יק רָשָׁ֑ע</l>
                            <l level="2">וְתַ֖חַת יְשָׁרִ֣ים בּוֹגֵֽד׃<verse eID="Prov.21.18"/></l>
                            <l level="1"><verse osisID="Prov.21.19" sID="Prov.21.19" n="יט"/> ט֗וֹב שֶׁ֥בֶת בְּאֶֽרֶץ־מִדְבָּ֑ר</l>
                            <l level="2">מֵאֵ֖שֶׁת <seg type="x-ketiv">מדונים</seg> מִדְיָנִ֣ים וָכָֽעַס׃<verse eID="Prov.21.19"/></l>
                            <l level="1"><verse osisID="Prov.21.20" sID="Prov.21.20" n="כ"/> אוֹצָ֤ר ׀ נֶחְמָ֣ד וָ֭שֶׁמֶן בִּנְוֵ֣ה חָכָ֑ם</l>
                            <l level="2">וּכְסִ֖יל אָדָ֣ם יְבַלְּעֶֽנּוּ׃<verse eID="Prov.21.20"/></l>
                            <l level="1"><verse osisID="Prov.21.21" sID="Prov.21.21" n="כא"/> רֹ֭דֵף צְדָקָ֣ה וָחָ֑סֶד</l>
                            <l level="2">יִמְצָ֥א חַ֝יִּ֗ים צְדָקָ֥ה וְכָבֽוֹד׃<verse eID="Prov.21.21"/></l>
                            <l level="1"><verse osisID="Prov.21.22" sID="Prov.21.22" n="כב"/> עִ֣יר גִּ֭בֹּרִים עָלָ֣ה חָכָ֑ם</l>
                            <l level="2">וַ֝יֹּ֗רֶד עֹ֣ז מִבְטֶחָֽה׃<verse eID="Prov.21.22"/></l>
                            <l level="1"><verse osisID="Prov.21.23" sID="Prov.21.23" n="כג"/> שֹׁמֵ֣ר פִּ֭יו וּלְשׁוֹנ֑וֹ</l>
                            <l level="2">שֹׁמֵ֖ר מִצָּר֣וֹת נַפְשֽׁוֹ׃<verse eID="Prov.21.23"/></l>
                            <l level="1"><verse osisID="Prov.21.24" sID="Prov.21.24" n="כד"/> זֵ֣ד יָ֭הִיר לֵ֣ץ שְׁמ֑וֹ</l>
                            <l level="2">ע֝וֹשֶׂ֗ה בְּעֶבְרַ֥ת זָדֽוֹן׃<verse eID="Prov.21.24"/></l>
                            <l level="1"><verse osisID="Prov.21.25" sID="Prov.21.25" n="כה"/> תַּאֲוַ֣ת עָצֵ֣ל תְּמִיתֶ֑נּוּ</l>
                            <l level="2">כִּֽי־מֵאֲנ֖וּ יָדָ֣יו לַעֲשֽׂוֹת׃<verse eID="Prov.21.25"/></l>
                            <l level="1"><verse osisID="Prov.21.26" sID="Prov.21.26" n="כו"/> כׇּל־הַ֭יּוֹם הִתְאַוָּ֣ה תַאֲוָ֑ה</l>
                            <l level="2">וְצַדִּ֥יק יִ֝תֵּ֗ן וְלֹ֣א יַחְשֹֽׂךְ׃<verse eID="Prov.21.26"/></l>
                            <l level="1"><verse osisID="Prov.21.27" sID="Prov.21.27" n="כז"/> זֶ֣בַח רְ֭שָׁעִים תּוֹעֵבָ֑ה</l>
                            <l level="2">אַ֝֗ף כִּֽי־בְזִמָּ֥ה יְבִיאֶֽנּוּ׃<verse eID="Prov.21.27"/></l>
                            <l level="1"><verse osisID="Prov.21.28" sID="Prov.21.28" n="כח"/> עֵד־כְּזָבִ֥ים יֹאבֵ֑ד</l>
                            <l level="2">וְאִ֥ישׁ שׁ֝וֹמֵ֗עַ לָנֶ֥צַח יְדַבֵּֽר׃<verse eID="Prov.21.28"/></l>
                            <l level="1"><verse osisID="Prov.21.29" sID="Prov.21.29" n="כט"/> הֵעֵ֬ז אִ֣ישׁ רָשָׁ֣ע בְּפָנָ֑יו</l>
                            <l level="2">וְ֝יָשָׁ֗ר ה֤וּא ׀ <seg type="x-ketiv">יכין</seg> יָבִ֬ין <seg type="x-ketiv">דרכיו</seg> דַּרְכּֽוֹ׃<verse eID="Prov.21.29"/></l>
                            <l level="1"><verse osisID="Prov.21.30" sID="Prov.21.30" n="ל"/> אֵ֣ין חָ֭כְמָה וְאֵ֣ין תְּבוּנָ֑ה</l>
                            <l level="2">וְאֵ֥ין עֵ֝צָ֗ה לְנֶ֣גֶד יְהֹוָֽה׃<verse eID="Prov.21.30"/></l>
                        </lg>
                        <lg>
                            <l level="1"><verse osisID="Prov.21.31" sID="Prov.21.31" n="לא"/> ס֗וּס מ֭וּכָן לְי֣וֹם מִלְחָמָ֑ה</l>
                            <l level="2">וְ֝לַיהֹוָ֗ה הַתְּשׁוּעָֽה׃<verse eID="Prov.21.31"/></l>
                        </lg>
                    </p>
                    <chapter eID="Prov.21"/>
                    <chapter osisID="Prov.22" sID="Prov.22" n="כב"/>
                    <p>
                        <lb/>
                        <lg>
                            <l level="1"><verse osisID="Prov.22.1" sID="Prov.22.1" n="א"/> נִבְחָ֣ר שֵׁ֭ם מֵעֹ֣שֶׁר רָ֑ב</l>
                            <l level="2">מִכֶּ֥סֶף וּ֝מִזָּהָ֗ב חֵ֣ן טֽוֹב׃<verse eID="Prov.22.1"/></l>
                            <l level="1"><verse osisID="Prov.22.2" sID="Prov.22.2" n="ב"/> עָשִׁ֣יר וָרָ֣שׁ נִפְגָּ֑שׁוּ</l>
                            <l level="2">עֹשֵׂ֖ה כֻלָּ֣ם יְהֹוָֽה׃<verse eID="Prov.22.2"/></l>
                            <l level="1"><verse osisID="Prov.22.3" sID="Prov.22.3" n="ג"/> עָר֤וּם ׀ רָאָ֣ה רָעָ֣ה <seg type="x-ketiv">ויסתר</seg> וְנִסְתָּ֑ר</l>
                            <l level="2">וּ֝פְתָיִ֗ים עָבְר֥וּ וְֽנֶעֱנָֽשׁוּ׃<verse eID="Prov.22.3"/></l>
                            <l level="1"><verse osisID="Prov.22.4" sID="Prov.22.4" n="ד"/> עֵ֣קֶב עֲ֭נָוָה יִרְאַ֣ת יְהֹוָ֑ה</l>
                            <l level="2">עֹ֖שֶׁר וְכָב֣וֹד וְחַיִּֽים׃<verse eID="Prov.22.4"/></l>
                            <l level="1"><verse osisID="Prov.22.5" sID="Prov.22.5" n="ה"/> צִנִּ֣ים פַּ֭חִים בְּדֶ֣רֶךְ עִקֵּ֑שׁ</l>
                            <l level="2">שׁוֹמֵ֥ר נַ֝פְשׁ֗וֹ יִרְחַ֥ק מֵהֶֽם׃<verse eID="Prov.22.5"/></l>
                            <l level="1"><verse osisID="Prov.22.6" sID="Prov.22.6" n="ו"/> חֲנֹ֣ךְ לַ֭נַּעַר עַל־פִּ֣י דַרְכּ֑וֹ</l>
                            <l level="2">גַּ֥ם כִּי־יַ֝זְקִ֗ין לֹֽא־יָס֥וּר מִמֶּֽנָּה׃<verse eID="Prov.22.6"/></l>
                            <l level="1"><verse osisID="Prov.22.7" sID="Prov.22.7" n="ז"/> עָ֭שִׁיר בְּרָשִׁ֣ים יִמְשׁ֑וֹל</l>
                            <l level="2">וְעֶ֥בֶד לֹ֝וֶ֗ה לְאִ֣ישׁ מַלְוֶֽה׃<verse eID="Prov.22.7"/></l>
                            <l level="1"><verse osisID="Prov.22.8" sID="Prov.22.8" n="ח"/> זוֹרֵ֣עַ עַ֭וְלָה <seg type="x-ketiv">יקצור</seg> יִקְצׇר־אָ֑וֶן</l>
                            <l level="2">וְשֵׁ֖בֶט עֶבְרָת֣וֹ יִכְלֶֽה׃<verse eID="Prov.22.8"/></l>
                            <l level="1"><verse osisID="Prov.22.9" sID="Prov.22.9" n="ט"/> טֽוֹב־עַ֭יִן ה֣וּא יְבֹרָ֑ךְ</l>
                            <l level="2">כִּֽי־נָתַ֖ן מִלַּחְמ֣וֹ לַדָּֽל׃<verse eID="Prov.22.9"/></l>
                            <l level="1"><verse osisID="Prov.22.10" sID="Prov.22.10" n="י"/> גָּ֣רֵֽשׁ לֵ֭ץ וְיֵצֵ֣א מָד֑וֹן</l>
                            <l level="2">וְ֝יִשְׁבֹּ֗ת דִּ֣ין וְקָלֽוֹן׃<verse eID="Prov.22.10"/></l>
                            <l level="1"><verse osisID="Prov.22.11" sID="Prov.22.11" n="יא"/> אֹהֵ֥ב <seg type="x-ketiv">טהור</seg> טְהׇר־לֵ֑ב</l>
                            <l level="2">חֵ֥ן שְׂ֝פָתָ֗יו רֵעֵ֥הוּ מֶֽלֶךְ׃<verse eID="Prov.22.11"/></l>
                            <l level="1"><verse osisID="Prov.22.12" sID="Prov.22.12" n="יב"/> עֵינֵ֣י יְ֭הֹוָה נָ֣צְרוּ דָ֑עַת</l>
                            <l level="2">וַ֝יְסַלֵּ֗ף דִּבְרֵ֥י בֹגֵֽד׃<verse eID="Prov.22.12"/></l>
                            <l level="1"><verse osisID="Prov.22.13" sID="Prov.22.13" n="יג"/> אָמַ֣ר עָ֭צֵל אֲרִ֣י בַח֑וּץ</l>
                            <l level="2">בְּת֥וֹךְ רְ֝חֹב֗וֹת אֵרָצֵֽחַ׃<verse eID="Prov.22.13"/></l>
                            <l level="1"><verse osisID="Prov.22.14" sID="Prov.22.14" n="יד"/> שׁוּחָ֣ה עֲ֭מֻקָּה פִּ֣י זָר֑וֹת</l>
                            <l level="2">זְע֥וּם יְ֝הֹוָ֗ה <seg type="x-ketiv">יפול</seg> יִפׇּל־שָֽׁם׃<verse eID="Prov.22.14"/></l>
                            <l level="1"><verse osisID="Prov.22.15" sID="Prov.22.15" n="טו"/> אִ֭וֶּלֶת קְשׁוּרָ֣ה בְלֶב־נָ֑עַר</l>
                            <l level="2">שֵׁ֥בֶט מ֝וּסָ֗ר יַרְחִיקֶ֥נָּה מִמֶּֽנּוּ׃<verse eID="Prov.22.15"/></l>
                            <l level="1"><verse osisID="Prov.22.16" sID="Prov.22.16" n="טז"/> עֹ֣שֵֽׁק דָּ֭ל לְהַרְבּ֣וֹת ל֑וֹ</l>
                            <l level="2">נֹתֵ֥ן לְ֝עָשִׁ֗יר אַךְ־לְמַחְסֽוֹר׃<verse eID="Prov.22.16"/></l>
                            <l level="1"><verse osisID="Prov.22.17" sID="Prov.22.17" n="יז"/> הַ֥ט אׇזְנְךָ֗ וּ֭שְׁמַע דִּבְרֵ֣י חֲכָמִ֑ים</l>
                            <l level="2">וְ֝לִבְּךָ֗ תָּשִׁ֥ית לְדַעְתִּֽי׃<verse eID="Prov.22.17"/></l>
                            <l level="1"><verse osisID="Prov.22.18" sID="Prov.22.18" n="יח"/> כִּֽי־נָ֭עִים כִּֽי־תִשְׁמְרֵ֣ם בְּבִטְנֶ֑ךָ</l>
                            <l level="2">יִכֹּ֥נוּ יַ֝חְדָּ֗ו עַל־שְׂפָתֶֽיךָ׃<verse eID="Prov.22.18"/></l>
                            <l level="1"><verse osisID="Prov.22.19" sID="Prov.22.19" n="יט"/> לִֽהְי֣וֹת בַּ֭יהֹוָה מִבְטַחֶ֑ךָ</l>
                            <l level="2">הוֹדַעְתִּ֖יךָ הַיּ֣וֹם אַף־אָֽתָּה׃<verse eID="Prov.22.19"/></l>
                            <l level="1"><verse osisID="Prov.22.20" sID="Prov.22.20" n="כ"/> הֲלֹ֤א כָתַ֣בְתִּֽי לְ֭ךָ <seg type="x-ketiv">שלשום</seg> שָׁלִשִׁ֑ים</l>
                            <l level="2">בְּמֹ֖עֵצ֣וֹת וָדָֽעַת׃<verse eID="Prov.22.20"/></l>
                            <l level="1"><verse osisID="Prov.22.21" sID="Prov.22.21" n="כא"/> לְהוֹדִֽיעֲךָ֗ קֹ֭שְׁטְ אִמְרֵ֣י אֱמֶ֑ת</l>
                            <l level="2">לְהָשִׁ֥יב אֲמָרִ֥ים אֱ֝מֶ֗ת לְשֹׁלְחֶֽיךָ׃<verse eID="Prov.22.21"/></l>
                            <l level="1"><verse osisID="Prov.22.22" sID="Prov.22.22" n="כב"/> אַֽל־תִּגְזׇל־דָּ֭ל כִּ֣י דַל־ה֑וּא</l>
                            <l level="2">וְאַל־תְּדַכֵּ֖א עָנִ֣י בַשָּֽׁעַר׃<verse eID="Prov.22.22"/></l>
                            <l level="1"><verse osisID="Prov.22.23" sID="Prov.22.23" n="כג"/> כִּֽי־יְ֭הֹוָה יָרִ֣יב רִיבָ֑ם</l>
                            <l level="2">וְקָבַ֖ע אֶת־קֹבְעֵיהֶ֣ם נָֽפֶשׁ׃<verse eID="Prov.22.23"/></l>
                            <l level="1"><verse osisID="Prov.22.24" sID="Prov.22.24" n="כד"/> אַל־תִּ֭תְרַע אֶת־בַּ֣עַל אָ֑ף</l>
                            <l level="2">וְאֶת־אִ֥ישׁ חֵ֝מ֗וֹת לֹ֣א תָבֽוֹא׃<verse eID="Prov.22.24"/></l>
                            <l level="1"><verse osisID="Prov.22.25" sID="Prov.22.25" n="כה"/> פֶּן־תֶּאֱלַ֥ף אֹרְחֹתָ֑ו</l>
                            <l level="2">וְלָקַחְתָּ֖ מוֹקֵ֣שׁ לְנַפְשֶֽׁךָ׃<verse eID="Prov.22.25"/></l>
                            <l level="1"><verse osisID="Prov.22.26" sID="Prov.22.26" n="כו"/> אַל־תְּהִ֥י בְתֹֽקְעֵי־כָ֑ף</l>
                            <l level="2">בַּ֝עֹרְבִ֗ים מַשָּׁאֽוֹת׃<verse eID="Prov.22.26"/></l>
                            <l level="1"><verse osisID="Prov.22.27" sID="Prov.22.27" n="כז"/> אִם־אֵֽין־לְךָ֥ לְשַׁלֵּ֑ם</l>
                            <l level="2">לָ֥מָּה יִקַּ֥ח מִ֝שְׁכָּבְךָ֗ מִתַּחְתֶּֽיךָ׃<verse eID="Prov.22.27"/></l>
                            <l level="1"><verse osisID="Prov.22.28" sID="Prov.22.28" n="כח"/> אַל־תַּ֭סֵּג גְּב֣וּל עוֹלָ֑ם</l>
                            <l level="2">אֲשֶׁ֖ר עָשׂ֣וּ אֲבוֹתֶֽיךָ׃<verse eID="Prov.22.28"/></l>
                            <l level="1"><verse osisID="Prov.22.29" sID="Prov.22.29" n="כט"/> חָזִ֡יתָ אִ֤ישׁ ׀ מָ֘הִ֤יר בִּמְלַאכְתּ֗וֹ</l>
                            <l level="2">לִֽפְנֵי־מְלָכִ֥ים יִתְיַצָּ֑ב</l>
                            <l level="3">בַּל־יִ֝תְיַצֵּ֗ב לִפְנֵ֥י חֲשֻׁכִּֽים׃<verse eID="Prov.22.29"/></l>
                        </lg>
                    </p>
                    <chapter eID="Prov.22"/>
                    <chapter osisID="Prov.23" sID="Prov.23" n="כג"/>
                    <p>
                        <lb/>
                        <lb/>
                        <lg>
                            <l level="1"><verse osisID="Prov.23.1" sID="Prov.23.1" n="א"/> כִּֽי־תֵ֭שֵׁב לִלְח֣וֹם אֶת־מוֹשֵׁ֑ל</l>
                            <l level="2">בִּ֥ין תָּ֝בִ֗ין אֶת־אֲשֶׁ֥ר לְפָנֶֽיךָ׃<verse eID="Prov.23.1"/></l>
                            <l level="1"><verse osisID="Prov.23.2" sID="Prov.23.2" n="ב"/> וְשַׂמְתָּ֣ שַׂכִּ֣ין בְּלֹעֶ֑ךָ</l>
                            <l level="2">אִם־בַּ֖עַל נֶ֣פֶשׁ אָֽתָּה׃<verse eID="Prov.23.2"/></l>
                            <l level="1"><verse osisID="Prov.23.3" sID="Prov.23.3" n="ג"/> אַל־תִּ֭תְאָו לְמַטְעַמּוֹתָ֑יו</l>
                            <l level="2">וְ֝ה֗וּא לֶ֣חֶם כְּזָבִֽים׃<verse eID="Prov.23.3"/></l>
                            <l level="1"><verse osisID="Prov.23.4" sID="Prov.23.4" n="ד"/> אַל־תִּיגַ֥ע לְֽהַעֲשִׁ֑יר</l>
                            <l level="2">מִֽבִּינָתְךָ֥ חֲדָֽל׃<verse eID="Prov.23.4"/></l>
                            <l level="1"><verse osisID="Prov.23.5" sID="Prov.23.5" n="ה"/><seg type="x-ketiv">התעוף</seg> הֲתָ֤עִיף עֵינֶ֥יךָ בּ֗וֹ וְֽאֵ֫ינֶ֥נּוּ</l>
                            <l level="2">כִּ֤י עָשֹׂ֣ה יַעֲשֶׂה־לּ֣וֹ כְנָפַ֑יִם</l>
                            <l level="3">כְּ֝נֶ֗שֶׁר <seg type="x-ketiv">ועיף</seg> יָע֥וּף הַשָּׁמָֽיִם׃<verse eID="Prov.23.5"/></l>
                        </lg>
                        <lg>
                            <l level="1"><verse osisID="Prov.23.6" sID="Prov.23.6" n="ו"/> אַל־תִּלְחַ֗ם אֶת־לֶ֭חֶם רַ֣ע עָ֑יִן</l>
                            <l level="2">וְאַל־תִּ֝תְאָ֗ו לְמַטְעַמֹּתָֽיו׃<verse eID="Prov.23.6"/></l>
                            <l level="1"><verse osisID="Prov.23.7" sID="Prov.23.7" n="ז"/> כִּ֤י ׀ כְּמ֥וֹ שָׁעַ֥ר בְּנַפְשׁ֗וֹ כֶּ֫ן ה֥וּא</l>
                            <l level="2">אֱכ֣וֹל וּ֭שְׁתֵה יֹ֣אמַר לָ֑ךְ</l>
                            <l level="3">וְ֝לִבּ֗וֹ בַּל־עִמָּֽךְ׃<verse eID="Prov.23.7"/></l>
                            <l level="1"><verse osisID="Prov.23.8" sID="Prov.23.8" n="ח"/> פִּֽתְּךָ־אָכַ֥לְתָּ תְקִיאֶ֑נָּה</l>
                            <l level="2">וְ֝שִׁחַ֗תָּ דְּבָרֶ֥יךָ הַנְּעִימִֽים׃<verse eID="Prov.23.8"/></l>
                            <l level="1"><verse osisID="Prov.23.9" sID="Prov.23.9" n="ט"/> בְּאׇזְנֵ֣י כְ֭סִיל אַל־תְּדַבֵּ֑ר</l>
                            <l level="2">כִּֽי־יָ֝ב֗וּז לְשֵׂ֣כֶל מִלֶּֽיךָ׃<verse eID="Prov.23.9"/></l>
                            <l level="1"><verse osisID="Prov.23.10" sID="Prov.23.10" n="י"/> אַל־תַּ֭סֵּג גְּב֣וּל עוֹלָ֑ם</l>
                            <l level="2">וּבִשְׂדֵ֥י יְ֝תוֹמִ֗ים אַל־תָּבֹֽא׃<verse eID="Prov.23.10"/></l>
                            <l level="1"><verse osisID="Prov.23.11" sID="Prov.23.11" n="יא"/> כִּֽי־גֹאֲלָ֥ם חָזָ֑ק</l>
                            <l level="2">הֽוּא־יָרִ֖יב אֶת־רִיבָ֣ם אִתָּֽךְ׃<verse eID="Prov.23.11"/></l>
                            <l level="1"><verse osisID="Prov.23.12" sID="Prov.23.12" n="יב"/> הָבִ֣יאָה לַמּוּסָ֣ר לִבֶּ֑ךָ</l>
                            <l level="2">וְ֝אׇזְנֶ֗ךָ לְאִמְרֵי־דָֽעַת׃<verse eID="Prov.23.12"/></l>
                            <l level="1"><verse osisID="Prov.23.13" sID="Prov.23.13" n="יג"/> אַל־תִּמְנַ֣ע מִנַּ֣עַר מוּסָ֑ר</l>
                            <l level="2">כִּֽי־תַכֶּ֥נּוּ בַ֝שֵּׁ֗בֶט לֹ֣א יָמֽוּת׃<verse eID="Prov.23.13"/></l>
                            <l level="1"><verse osisID="Prov.23.14" sID="Prov.23.14" n="יד"/> אַ֭תָּה בַּשֵּׁ֣בֶט תַּכֶּ֑נּוּ</l>
                            <l level="2">וְ֝נַפְשׁ֗וֹ מִשְּׁא֥וֹל תַּצִּֽיל׃<verse eID="Prov.23.14"/></l>
                            <l level="1"><verse osisID="Prov.23.15" sID="Prov.23.15" n="טו"/> בְּ֭נִי אִם־חָכַ֣ם לִבֶּ֑ךָ</l>
                            <l level="2">יִשְׂמַ֖ח לִבִּ֣י גַם־אָֽנִי׃<verse eID="Prov.23.15"/></l>
                            <l level="1"><verse osisID="Prov.23.16" sID="Prov.23.16" n="טז"/> וְתַעְלֹ֥זְנָה כִלְיוֹתָ֑י</l>
                            <l level="2">בְּדַבֵּ֥ר שְׂ֝פָתֶ֗יךָ מֵישָׁרִֽים׃<verse eID="Prov.23.16"/></l>
                            <l level="1"><verse osisID="Prov.23.17" sID="Prov.23.17" n="יז"/> אַל־יְקַנֵּ֣א לִ֭בְּךָ בַּחַטָּאִ֑ים</l>
                            <l level="2">כִּ֥י אִם־בְּיִרְאַת־יְ֝הֹוָ֗ה כׇּל־הַיּֽוֹם׃<verse eID="Prov.23.17"/></l>
                            <l level="1"><verse osisID="Prov.23.18" sID="Prov.23.18" n="יח"/> כִּ֭י אִם־יֵ֣שׁ אַחֲרִ֑ית</l>
                            <l level="2">וְ֝תִקְוָתְךָ֗ לֹ֣א תִכָּרֵֽת׃<verse eID="Prov.23.18"/></l>
                            <l level="1"><verse osisID="Prov.23.19" sID="Prov.23.19" n="יט"/> שְׁמַע־אַתָּ֣ה בְנִ֣י וַחֲכָ֑ם</l>
                            <l level="2">וְאַשֵּׁ֖ר בַּדֶּ֣רֶךְ לִבֶּֽךָ׃<verse eID="Prov.23.19"/></l>
                            <l level="1"><verse osisID="Prov.23.20" sID="Prov.23.20" n="כ"/> אַל־תְּהִ֥י בְסֹֽבְאֵי־יָ֑יִן</l>
                            <l level="2">בְּזֹלְלֵ֖י בָשָׂ֣ר לָֽמוֹ׃<verse eID="Prov.23.20"/></l>
                            <l level="1"><verse osisID="Prov.23.21" sID="Prov.23.21" n="כא"/> כִּֽי־סֹבֵ֣א וְ֭זוֹלֵל יִוָּרֵ֑שׁ</l>
                            <l level="2">וּ֝קְרָעִ֗ים תַּלְבִּ֥ישׁ נוּמָֽה׃<verse eID="Prov.23.21"/></l>
                            <l level="1"><verse osisID="Prov.23.22" sID="Prov.23.22" n="כב"/> שְׁמַ֣ע לְ֭אָבִיךָ זֶ֣ה יְלָדֶ֑ךָ</l>
                            <l level="2">וְאַל־תָּ֝ב֗וּז כִּֽי־זָקְנָ֥ה אִמֶּֽךָ׃<verse eID="Prov.23.22"/></l>
                            <l level="1"><verse osisID="Prov.23.23" sID="Prov.23.23" n="כג"/> אֱמֶ֣ת קְ֭נֵה וְאַל־תִּמְכֹּ֑ר</l>
                            <l level="2">חׇכְמָ֖ה וּמוּסָ֣ר וּבִינָֽה׃<verse eID="Prov.23.23"/></l>
                            <l level="1"><verse osisID="Prov.23.24" sID="Prov.23.24" n="כד"/><seg type="x-ketiv">גול</seg> גִּ֣יל יָ֭גִיל אֲבִ֣י צַדִּ֑יק</l>
                            <l level="2"><seg type="x-ketiv">יולד</seg> וְיוֹלֵ֥ד חָ֝כָ֗ם <seg type="x-ketiv">וישמח</seg> יִשְׂמַח־בּֽוֹ׃<verse eID="Prov.23.24"/></l>
                            <l level="1"><verse osisID="Prov.23.25" sID="Prov.23.25" n="כה"/> יִֽשְׂמַח־אָבִ֥יךָ וְאִמֶּ֑ךָ</l>
                            <l level="2">וְ֝תָגֵ֗ל יוֹלַדְתֶּֽךָ׃<verse eID="Prov.23.25"/></l>
                            <l level="1"><verse osisID="Prov.23.26" sID="Prov.23.26" n="כו"/> תְּנָה־בְנִ֣י לִבְּךָ֣ לִ֑י</l>
                            <l level="2">וְ֝עֵינֶ֗יךָ דְּרָכַ֥י <seg type="x-ketiv">תרצנה</seg> תִּצֹּֽרְנָה׃<verse eID="Prov.23.26"/></l>
                            <l level="1"><verse osisID="Prov.23.27" sID="Prov.23.27" n="כז"/> כִּֽי־שׁוּחָ֣ה עֲמֻקָּ֣ה זוֹנָ֑ה</l>
                            <l level="2">וּבְאֵ֥ר צָ֝רָ֗ה נׇכְרִיָּֽה׃<verse eID="Prov.23.27"/></l>
                            <l level="1"><verse osisID="Prov.23.28" sID="Prov.23.28" n="כח"/> אַף־הִ֭יא כְּחֶ֣תֶף תֶּאֱרֹ֑ב</l>
                            <l level="2">וּ֝בוֹגְדִ֗ים בְּאָדָ֥ם תּוֹסִֽף׃<verse eID="Prov.23.28"/></l>
                            <l level="1"><verse osisID="Prov.23.29" sID="Prov.23.29" n="כט"/> לְמִ֨י א֥וֹי לְמִ֢י אֲב֡וֹי</l>
                            <l level="2">לְמִ֤י <seg type="x-ketiv">מדונים</seg> מִדְיָנִ֨ים ׀ לְמִ֥י שִׂ֗יחַ</l>
                            <l level="1">לְ֭מִי פְּצָעִ֣ים חִנָּ֑ם</l>
                            <l level="2">לְ֝מִ֗י חַכְלִל֥וּת עֵינָֽיִם׃<verse eID="Prov.23.29"/></l>
                            <l level="1"><verse osisID="Prov.23.30" sID="Prov.23.30" n="ל"/> לַֽמְאַחֲרִ֥ים עַל־הַיָּ֑יִן</l>
                            <l level="2">לַ֝בָּאִ֗ים לַחְקֹ֥ר מִמְסָֽךְ׃<verse eID="Prov.23.30"/></l>
                            <l level="1"><verse osisID="Prov.23.31" sID="Prov.23.31" n="לא"/> אַל־תֵּ֥רֶא יַיִן֮ כִּ֤י יִתְאַ֫דָּ֥ם</l>
                            <l level="2">כִּֽי־יִתֵּ֣ן <seg type="x-ketiv">בכיס</seg> בַּכּ֣וֹס עֵינ֑וֹ</l>
                            <l level="3">יִ֝תְהַלֵּ֗ךְ בְּמֵֽישָׁרִֽים׃<verse eID="Prov.23.31"/></l>
                            <l level="1"><verse osisID="Prov.23.32" sID="Prov.23.32" n="לב"/> אַ֭חֲרִיתוֹ כְּנָחָ֣שׁ יִשָּׁ֑ךְ</l>
                            <l level="2">וּֽכְצִפְעֹנִ֥י יַפְרִֽשׁ׃<verse eID="Prov.23.32"/></l>
                            <l level="1"><verse osisID="Prov.23.33" sID="Prov.23.33" n="לג"/> עֵ֭ינֶיךָ יִרְא֣וּ זָר֑וֹת</l>
                            <l level="2">וְ֝לִבְּךָ֗ יְדַבֵּ֥ר תַּהְפֻּכֽוֹת׃<verse eID="Prov.23.33"/></l>
                            <l level="1"><verse osisID="Prov.23.34" sID="Prov.23.34" n="לד"/> וְ֭הָיִיתָ כְּשֹׁכֵ֣ב בְּלֶב־יָ֑ם</l>
                            <l level="2">וּ֝כְשֹׁכֵ֗ב בְּרֹ֣אשׁ חִבֵּֽל׃<verse eID="Prov.23.34"/></l>
                            <l level="1"><verse osisID="Prov.23.35" sID="Prov.23.35" n="לה"/> הִכּ֥וּנִי בַל־חָלִיתִי֮</l>
                            <l level="2">הֲלָמ֗וּנִי בַּל־יָ֫דָ֥עְתִּי</l>
                            <l level="1">מָתַ֥י אָקִ֑יץ</l>
                            <l level="2">א֝וֹסִ֗יף אֲבַקְשֶׁ֥נּוּ עֽוֹד׃<verse eID="Prov.23.35"/></l>
                        </lg>
                    </p>
                    <chapter eID="Prov.23"/>
                    <chapter osisID="Prov.24" sID="Prov.24" n="כד"/>
                    <p>
                        <lb/>
                        <lg>
                            <l level="1"><verse osisID="Prov.24.1" sID="Prov.24.1" n="א"/> אַל־תְּ֭קַנֵּא בְּאַנְשֵׁ֣י רָעָ֑ה</l>
                            <l level="2">וְאַל־תִּ֝תְאָ֗ו לִֽהְי֥וֹת אִתָּֽם׃<verse eID="Prov.24.1"/></l>
                            <l level="1"><verse osisID="Prov.24.2" sID="Prov.24.2" n="ב"/> כִּי־שֹׁ֭ד יֶהְגֶּ֣ה לִבָּ֑ם</l>
                            <l level="2">וְ֝עָמָ֗ל שִׂפְתֵיהֶ֥ם תְּדַבֵּֽרְנָה׃<verse eID="Prov.24.2"/></l>
                            <l level="1"><verse osisID="Prov.24.3" sID="Prov.24.3" n="ג"/> בְּ֭חָכְמָה יִבָּ֣נֶה בָּ֑יִת</l>
                            <l level="2">וּ֝בִתְבוּנָ֗ה יִתְכּוֹנָֽן׃<verse eID="Prov.24.3"/></l>
                            <l level="1"><verse osisID="Prov.24.4" sID="Prov.24.4" n="ד"/> וּ֭בְדַעַת חֲדָרִ֣ים יִמָּלְא֑וּ</l>
                            <l level="2">כׇּל־ה֖וֹן יָקָ֣ר וְנָעִֽים׃<verse eID="Prov.24.4"/></l>
                            <l level="1"><verse osisID="Prov.24.5" sID="Prov.24.5" n="ה"/> גֶּבֶר־חָכָ֥ם בַּע֑וֹז</l>
                            <l level="2">וְאִֽישׁ־דַּ֝֗עַת מְאַמֶּץ־כֹּֽחַ׃<verse eID="Prov.24.5"/></l>
                            <l level="1"><verse osisID="Prov.24.6" sID="Prov.24.6" n="ו"/> כִּ֣י בְ֭תַחְבֻּלוֹת תַּעֲשֶׂה־לְּךָ֣ מִלְחָמָ֑ה</l>
                            <l level="2">וּ֝תְשׁוּעָ֗ה בְּרֹ֣ב יוֹעֵֽץ׃<verse eID="Prov.24.6"/></l>
                            <l level="1"><verse osisID="Prov.24.7" sID="Prov.24.7" n="ז"/> רָאמ֣וֹת לֶאֱוִ֣יל חׇכְמ֑וֹת</l>
                            <l level="2">בַּ֝שַּׁ֗עַר לֹ֣א יִפְתַּח־פִּֽיהוּ׃<verse eID="Prov.24.7"/></l>
                            <l level="1"><verse osisID="Prov.24.8" sID="Prov.24.8" n="ח"/> מְחַשֵּׁ֥ב לְהָרֵ֑עַ</l>
                            <l level="2">ל֝֗וֹ בַּעַל־מְזִמּ֥וֹת יִקְרָֽאוּ׃<verse eID="Prov.24.8"/></l>
                            <l level="1"><verse osisID="Prov.24.9" sID="Prov.24.9" n="ט"/> זִמַּ֣ת אִוֶּ֣לֶת חַטָּ֑את</l>
                            <l level="2">וְתוֹעֲבַ֖ת לְאָדָ֣ם לֵֽץ׃<verse eID="Prov.24.9"/></l>
                            <l level="1"><verse osisID="Prov.24.10" sID="Prov.24.10" n="י"/> הִ֭תְרַפִּיתָ בְּי֥וֹם צָרָ֗ה</l>
                            <l level="2">צַ֣ר כֹּחֶֽכָה׃<verse eID="Prov.24.10"/></l>
                            <l level="1"><verse osisID="Prov.24.11" sID="Prov.24.11" n="יא"/> הַ֭צֵּל לְקֻחִ֣ים לַמָּ֑וֶת</l>
                            <l level="2">וּמָטִ֥ים לַ֝הֶ֗רֶג אִם־תַּחְשֽׂוֹךְ׃<verse eID="Prov.24.11"/></l>
                            <l level="1"><verse osisID="Prov.24.12" sID="Prov.24.12" n="יב"/> כִּֽי־תֹאמַ֗ר הֵן֮ לֹֽא־יָדַ֢עְנ֫וּ זֶ֥ה</l>
                            <l level="2">הֲֽלֹא־תֹ֘כֵ֤ן לִבּ֨וֹת ׀ הֽוּא־יָבִ֗ין</l>
                            <l level="3">וְנֹצֵ֣ר נַ֭פְשְׁךָ ה֣וּא יֵדָ֑ע</l>
                            <l level="2">וְהֵשִׁ֖יב לְאָדָ֣ם כְּפׇעֳלֽוֹ׃<verse eID="Prov.24.12"/></l>
                            <l level="1"><verse osisID="Prov.24.13" sID="Prov.24.13" n="יג"/> אֱכׇל־בְּנִ֣י דְבַ֣שׁ כִּי־ט֑וֹב</l>
                            <l level="2">וְנֹ֥פֶת מָ֝ת֗וֹק עַל־חִכֶּֽךָ׃<verse eID="Prov.24.13"/></l>
                            <l level="1"><verse osisID="Prov.24.14" sID="Prov.24.14" n="יד"/> כֵּ֤ן ׀ דְּעֶ֥ה חׇכְמָ֗ה לְנַ֫פְשֶׁ֥ךָ</l>
                            <l level="2">אִם־מָ֭צָאתָ וְיֵ֣שׁ אַחֲרִ֑ית</l>
                            <l level="3">וְ֝תִקְוָתְךָ֗ לֹ֣א תִכָּרֵֽת׃<verse eID="Prov.24.14"/></l>
                        </lg>
                        <lg>
                            <l level="1"><verse osisID="Prov.24.15" sID="Prov.24.15" n="טו"/> אַל־תֶּאֱרֹ֣ב רָ֭שָׁע לִנְוֵ֣ה צַדִּ֑יק</l>
                            <l level="2">אַֽל־תְּשַׁדֵּ֥ד רִבְצֽוֹ׃<verse eID="Prov.24.15"/></l>
                            <l level="1"><verse osisID="Prov.24.16" sID="Prov.24.16" n="טז"/> כִּ֤י שֶׁ֨בַע ׀ יִפּ֣וֹל צַדִּ֣יק וָקָ֑ם</l>
                            <l level="2">וּ֝רְשָׁעִ֗ים יִכָּשְׁל֥וּ בְרָעָֽה׃<verse eID="Prov.24.16"/></l>
                            <l level="1"><verse osisID="Prov.24.17" sID="Prov.24.17" n="יז"/> בִּנְפֹ֣ל <seg type="x-ketiv">אויביך</seg> א֭וֹיִבְךָ אַל־תִּשְׂמָ֑ח</l>
                            <l level="2">וּ֝בִכָּשְׁל֗וֹ אַל־יָגֵ֥ל לִבֶּֽךָ׃<verse eID="Prov.24.17"/></l>
                            <l level="1"><verse osisID="Prov.24.18" sID="Prov.24.18" n="יח"/> פֶּן־יִרְאֶ֣ה יְ֭הֹוָה וְרַ֣ע בְּעֵינָ֑יו</l>
                            <l level="2">וְהֵשִׁ֖יב מֵעָלָ֣יו אַפּֽוֹ׃<verse eID="Prov.24.18"/></l>
                            <l level="1"><verse osisID="Prov.24.19" sID="Prov.24.19" n="יט"/> אַל־תִּתְחַ֥ר בַּמְּרֵעִ֑ים</l>
                            <l level="2">אַל־תְּ֝קַנֵּ֗א בָּֽרְשָׁעִֽים׃<verse eID="Prov.24.19"/></l>
                            <l level="1"><verse osisID="Prov.24.20" sID="Prov.24.20" n="כ"/> כִּ֤י ׀ לֹא־תִהְיֶ֣ה אַחֲרִ֣ית לָרָ֑ע</l>
                            <l level="2">נֵ֖ר רְשָׁעִ֣ים יִדְעָֽךְ׃<verse eID="Prov.24.20"/></l>
                            <l level="1"><verse osisID="Prov.24.21" sID="Prov.24.21" n="כא"/> יְרָא־אֶת־יְהֹוָ֣ה בְּנִ֣י וָמֶ֑לֶךְ</l>
                            <l level="2">עִם־שׁ֝וֹנִ֗ים אַל־תִּתְעָרָֽב׃<verse eID="Prov.24.21"/></l>
                            <l level="1"><verse osisID="Prov.24.22" sID="Prov.24.22" n="כב"/> כִּֽי־פִ֭תְאֹם יָק֣וּם אֵידָ֑ם</l>
                            <l level="2">וּפִ֥יד שְׁ֝נֵיהֶ֗ם מִ֣י יוֹדֵֽעַ׃<verse eID="Prov.24.22"/></l>
                        </lg>
                        <lg>
                            <l level="1"><verse osisID="Prov.24.23" sID="Prov.24.23" n="כג"/> גַּם־אֵ֥לֶּה לַחֲכָמִ֑ים</l>
                            <l level="2">הַֽכֵּר־פָּנִ֖ים בְּמִשְׁפָּ֣ט בַּל־טֽוֹב׃<verse eID="Prov.24.23"/></l>
                            <l level="1"><verse osisID="Prov.24.24" sID="Prov.24.24" n="כד"/> אֹ֤מֵ֨ר ׀ לְרָשָׁע֮ צַדִּ֢יק אָ֥֫תָּה</l>
                            <l level="2">יִקְּבֻ֥הוּ עַמִּ֑ים</l>
                            <l level="3">יִזְעָמ֥וּהוּ לְאֻמִּֽים׃<verse eID="Prov.24.24"/></l>
                            <l level="1"><verse osisID="Prov.24.25" sID="Prov.24.25" n="כה"/> וְלַמּוֹכִיחִ֥ים יִנְעָ֑ם</l>
                            <l level="2">וַ֝עֲלֵיהֶ֗ם תָּב֥וֹא בִרְכַּת־טֽוֹב׃<verse eID="Prov.24.25"/></l>
                            <l level="1"><verse osisID="Prov.24.26" sID="Prov.24.26" n="כו"/> שְׂפָתַ֥יִם יִשָּׁ֑ק</l>
                            <l level="2">מֵ֝שִׁ֗יב דְּבָרִ֥ים נְכֹחִֽים׃<verse eID="Prov.24.26"/></l>
                            <l level="1"><verse osisID="Prov.24.27" sID="Prov.24.27" n="כז"/> הָ֘כֵ֤ן בַּח֨וּץ ׀ מְלַאכְתֶּ֗ךָ</l>
                            <l level="2">וְעַתְּדָ֣הּ בַּשָּׂדֶ֣ה לָ֑ךְ</l>
                            <l level="3">אַ֝חַ֗ר וּבָנִ֥יתָ בֵיתֶֽךָ׃<verse eID="Prov.24.27"/></l>
                        </lg>
                        <lg>
                            <l level="1"><verse osisID="Prov.24.28" sID="Prov.24.28" n="כח"/> אַל־תְּהִ֣י עֵד־חִנָּ֣ם בְּרֵעֶ֑ךָ</l>
                            <l level="2">וַ֝הֲפִתִּ֗יתָ בִּשְׂפָתֶֽיךָ׃<verse eID="Prov.24.28"/></l>
                            <l level="1"><verse osisID="Prov.24.29" sID="Prov.24.29" n="כט"/> אַל־תֹּאמַ֗ר</l>
                            <l level="2">כַּאֲשֶׁ֣ר עָֽשָׂה־לִ֭י כֵּ֤ן אֶעֱשֶׂה־לּ֑וֹ</l>
                            <l level="3">אָשִׁ֖יב לָאִ֣ישׁ כְּפׇעֳלֽוֹ׃<verse eID="Prov.24.29"/></l>
                        </lg>
                        <lg>
                            <l level="1"><verse osisID="Prov.24.30" sID="Prov.24.30" n="ל"/> עַל־שְׂדֵ֣ה אִישׁ־עָצֵ֣ל עָבַ֑רְתִּי</l>
                            <l level="2">וְעַל־כֶּ֝֗רֶם אָדָ֥ם חֲסַר־לֵֽב׃<verse eID="Prov.24.30"/></l>
                            <l level="1"><verse osisID="Prov.24.31" sID="Prov.24.31" n="לא"/> וְהִנֵּ֨ה עָ֘לָ֤ה כֻלּ֨וֹ ׀ קִמְּשֹׂנִ֗ים</l>
                            <l level="2">כָּסּ֣וּ פָנָ֣יו חֲרֻלִּ֑ים</l>
                            <l level="3">וְגֶ֖דֶר אֲבָנָ֣יו נֶהֱרָֽסָה׃<verse eID="Prov.24.31"/></l>
                            <l level="1"><verse osisID="Prov.24.32" sID="Prov.24.32" n="לב"/> וָאֶחֱזֶ֣ה אָֽ֭נֹכִי אָשִׁ֣ית לִבִּ֑י</l>
                            <l level="2">רָ֝אִ֗יתִי לָקַ֥חְתִּי מוּסָֽר׃<verse eID="Prov.24.32"/></l>
                            <l level="1"><verse osisID="Prov.24.33" sID="Prov.24.33" n="לג"/> מְעַ֣ט שֵׁ֭נוֹת מְעַ֣ט תְּנוּמ֑וֹת</l>
                            <l level="2">מְעַ֓ט ׀ חִבֻּ֖ק יָדַ֣יִם לִשְׁכָּֽב׃<verse eID="Prov.24.33"/></l>
                            <l level="1"><verse osisID="Prov.24.34" sID="Prov.24.34" n="לד"/> וּבָֽא־מִתְהַלֵּ֥ךְ רֵישֶׁ֑ךָ</l>
                            <l level="2">וּ֝מַחְסֹרֶ֗יךָ כְּאִ֣ישׁ מָגֵֽן׃<verse eID="Prov.24.34"/></l>
                        </lg>
                    </p>
                    <chapter eID="Prov.24"/>
                    <chapter osisID="Prov.25" sID="Prov.25" n="כה"/>
                    <p>
                        <lb/>
                        <lb/>
                        <lg>
                            <l level="1"><verse osisID="Prov.25.1" sID="Prov.25.1" n="א"/> גַּם־אֵ֭לֶּה מִשְׁלֵ֣י שְׁלֹמֹ֑ה</l>
                            <l level="2">אֲשֶׁ֥ר הֶ֝עְתִּ֗יקוּ אַנְשֵׁ֤י ׀ חִזְקִיָּ֬ה מֶלֶךְ־יְהוּדָֽה׃<verse eID="Prov.25.1"/></l>
                            <l level="1"><verse osisID="Prov.25.2" sID="Prov.25.2" n="ב"/> כְּבֹ֣ד אֱ֭לֹהִים הַסְתֵּ֣ר דָּבָ֑ר</l>
                            <l level="2">וּכְבֹ֥ד מְ֝לָכִ֗ים חֲקֹ֣ר דָּבָֽר׃<verse eID="Prov.25.2"/></l>
                            <l level="1"><verse osisID="Prov.25.3" sID="Prov.25.3" n="ג"/> שָׁמַ֣יִם לָ֭רוּם וָאָ֣רֶץ לָעֹ֑מֶק</l>
                            <l level="2">וְלֵ֥ב מְ֝לָכִ֗ים אֵ֣ין חֵֽקֶר׃<verse eID="Prov.25.3"/></l>
                            <l level="1"><verse osisID="Prov.25.4" sID="Prov.25.4" n="ד"/> הָג֣וֹ סִיגִ֣ים מִכָּ֑סֶף</l>
                            <l level="2">וַיֵּצֵ֖א לַצֹּרֵ֣ף כֶּֽלִי׃<verse eID="Prov.25.4"/></l>
                            <l level="1"><verse osisID="Prov.25.5" sID="Prov.25.5" n="ה"/> הָג֣וֹ רָ֭שָׁע לִפְנֵי־מֶ֑לֶךְ</l>
                            <l level="2">וְיִכּ֖וֹן בַּצֶּ֣דֶק כִּסְאֽוֹ׃<verse eID="Prov.25.5"/></l>
                            <l level="1"><verse osisID="Prov.25.6" sID="Prov.25.6" n="ו"/> אַל־תִּתְהַדַּ֥ר לִפְנֵי־מֶ֑לֶךְ</l>
                            <l level="2">וּבִמְק֥וֹם גְּ֝דֹלִ֗ים אַֽל־תַּעֲמֹֽד׃<verse eID="Prov.25.6"/></l>
                            <l level="1"><verse osisID="Prov.25.7" sID="Prov.25.7" n="ז"/> כִּ֤י ט֥וֹב אֲמׇר־לְךָ֗ עֲֽלֵ֫ה הֵ֥נָּה</l>
                            <l level="2">מֵ֭הַשְׁפִּ֣ילְךָ לִפְנֵ֣י נָדִ֑יב</l>
                            <l level="3">אֲשֶׁ֖ר רָא֣וּ עֵינֶֽיךָ׃<verse eID="Prov.25.7"/></l>
                            <l level="1"><verse osisID="Prov.25.8" sID="Prov.25.8" n="ח"/> אַל־תֵּצֵ֥א לָרִ֗ב מַ֫הֵ֥ר</l>
                            <l level="2">פֶּ֣ן מַה־תַּ֭עֲשֶׂה בְּאַחֲרִיתָ֑הּ</l>
                            <l level="3">בְּהַכְלִ֖ים אֹתְךָ֣ רֵעֶֽךָ׃<verse eID="Prov.25.8"/></l>
                            <l level="1"><verse osisID="Prov.25.9" sID="Prov.25.9" n="ט"/> רִ֭יבְךָ רִ֣יב אֶת־רֵעֶ֑ךָ</l>
                            <l level="2">וְס֖וֹד אַחֵ֣ר אַל־תְּגָֽל׃<verse eID="Prov.25.9"/></l>
                            <l level="1"><verse osisID="Prov.25.10" sID="Prov.25.10" n="י"/> פֶּֽן־יְחַסֶּדְךָ֥ שֹׁמֵ֑עַ</l>
                            <l level="2">וְ֝דִבָּתְךָ֗ לֹ֣א תָשֽׁוּב׃<verse eID="Prov.25.10"/></l>
                            <l level="1"><verse osisID="Prov.25.11" sID="Prov.25.11" n="יא"/> תַּפּוּחֵ֣י זָ֭הָב בְּמַשְׂכִּיּ֥וֹת כָּ֑סֶף</l>
                            <l level="2">דָּ֝בָ֗ר דָּבֻ֥ר עַל־אׇפְנָֽיו׃<verse eID="Prov.25.11"/></l>
                            <l level="1"><verse osisID="Prov.25.12" sID="Prov.25.12" n="יב"/> נֶ֣זֶם זָ֭הָב וַחֲלִי־כָ֑תֶם</l>
                            <l level="2">מוֹכִ֥יחַ חָ֝כָ֗ם עַל־אֹ֥זֶן שֹׁמָֽעַת׃<verse eID="Prov.25.12"/></l>
                            <l level="1"><verse osisID="Prov.25.13" sID="Prov.25.13" n="יג"/> כְּצִנַּת־שֶׁ֨לֶג ׀ בְּי֬וֹם קָצִ֗יר</l>
                            <l level="2">צִ֣יר נֶ֭אֱמָן לְשֹׁלְחָ֑יו</l>
                            <l level="3">וְנֶ֖פֶשׁ אֲדֹנָ֣יו יָשִֽׁיב׃<verse eID="Prov.25.13"/></l>
                        </lg>
                        <lg>
                            <l level="1"><verse osisID="Prov.25.14" sID="Prov.25.14" n="יד"/> נְשִׂיאִ֣ים וְ֭רוּחַ וְגֶ֣שֶׁם אָ֑יִן</l>
                            <l level="2">אִ֥ישׁ מִ֝תְהַלֵּ֗ל בְּמַתַּת־שָֽׁקֶר׃<verse eID="Prov.25.14"/></l>
                            <l level="1"><verse osisID="Prov.25.15" sID="Prov.25.15" n="טו"/> בְּאֹ֣רֶךְ אַ֭פַּיִם יְפֻתֶּ֣ה קָצִ֑ין</l>
                            <l level="2">וְלָשׁ֥וֹן רַ֝כָּ֗ה תִּשְׁבׇּר־גָּֽרֶם׃<verse eID="Prov.25.15"/></l>
                            <l level="1"><verse osisID="Prov.25.16" sID="Prov.25.16" n="טז"/> דְּבַ֣שׁ מָ֭צָאתָ אֱכֹ֣ל דַּיֶּ֑ךָּ</l>
                            <l level="2">פֶּן־תִּ֝שְׂבָּעֶ֗נּוּ וַהֲקֵאתֽוֹ׃<verse eID="Prov.25.16"/></l>
                            <l level="1"><verse osisID="Prov.25.17" sID="Prov.25.17" n="יז"/> הֹקַ֣ר רַ֭גְלְךָ מִבֵּ֣ית רֵעֶ֑ךָ</l>
                            <l level="2">פֶּן־יִ֝שְׂבָּעֲךָ֗ וּשְׂנֵאֶֽךָ׃<verse eID="Prov.25.17"/></l>
                            <l level="1"><verse osisID="Prov.25.18" sID="Prov.25.18" n="יח"/> מֵפִ֣יץ וְ֭חֶרֶב וְחֵ֣ץ שָׁנ֑וּן</l>
                            <l level="2">אִ֥ישׁ עֹנֶ֥ה בְ֝רֵעֵ֗הוּ עֵ֣ד שָֽׁקֶר׃<verse eID="Prov.25.18"/></l>
                            <l level="1"><verse osisID="Prov.25.19" sID="Prov.25.19" n="יט"/> שֵׁ֣ן רֹ֭עָה וְרֶ֣גֶל מוּעָ֑דֶת</l>
                            <l level="2">מִבְטָ֥ח בּ֝וֹגֵ֗ד בְּי֣וֹם צָרָֽה׃<verse eID="Prov.25.19"/></l>
                            <l level="1"><verse osisID="Prov.25.20" sID="Prov.25.20" n="כ"/> מַ֥עֲדֶה־בֶּ֨גֶד ׀ בְּי֣וֹם קָ֭רָה</l>
                            <l level="2">חֹ֣מֶץ עַל־נָ֑תֶר</l>
                            <l level="3">וְשָׁ֥ר בַּ֝שִּׁרִ֗ים עַ֣ל לֶב־רָֽע׃<verse eID="Prov.25.20"/></l>
                        </lg>
                        <lg>
                            <l level="1"><verse osisID="Prov.25.21" sID="Prov.25.21" n="כא"/> אִם־רָעֵ֣ב שֹׂ֭נַאֲךָ הַאֲכִלֵ֣הוּ לָ֑חֶם</l>
                            <l level="2">וְאִם־צָ֝מֵ֗א הַשְׁקֵ֥הוּ מָֽיִם׃<verse eID="Prov.25.21"/></l>
                            <l level="1"><verse osisID="Prov.25.22" sID="Prov.25.22" n="כב"/> כִּ֤י גֶחָלִ֗ים אַ֭תָּה חֹתֶ֣ה עַל־רֹאשׁ֑וֹ</l>
                            <l level="2">וַ֝יהֹוָ֗ה יְשַׁלֶּם־לָֽךְ׃<verse eID="Prov.25.22"/></l>
                            <l level="1"><verse osisID="Prov.25.23" sID="Prov.25.23" n="כג"/> ר֣וּחַ צָ֭פוֹן תְּח֣וֹלֵֽל גָּ֑שֶׁם</l>
                            <l level="2">וּפָנִ֥ים נִ֝זְעָמִ֗ים לְשׁ֣וֹן סָֽתֶר׃<verse eID="Prov.25.23"/></l>
                            <l level="1"><verse osisID="Prov.25.24" sID="Prov.25.24" n="כד"/> ט֗וֹב שֶׁ֥בֶת עַל־פִּנַּת־גָּ֑ג</l>
                            <l level="2">מֵאֵ֥שֶׁת <seg type="x-ketiv">מדונים</seg> מִ֝דְיָנִ֗ים וּבֵ֥ית חָֽבֶר׃<verse eID="Prov.25.24"/></l>
                            <l level="1"><verse osisID="Prov.25.25" sID="Prov.25.25" n="כה"/> מַ֣יִם קָ֭רִים עַל־נֶ֣פֶשׁ עֲיֵפָ֑ה</l>
                            <l level="2">וּשְׁמוּעָ֥ה ט֝וֹבָ֗ה מֵאֶ֥רֶץ מֶרְחָֽק׃<verse eID="Prov.25.25"/></l>
                            <l level="1"><verse osisID="Prov.25.26" sID="Prov.25.26" n="כו"/> מַעְיָ֣ן נִ֭רְפָּשׂ וּמָק֣וֹר מׇשְׁחָ֑ת</l>
                            <l level="2">צַ֝דִּ֗יק מָ֣ט לִפְנֵֽי־רָשָֽׁע׃<verse eID="Prov.25.26"/></l>
                            <l level="1"><verse osisID="Prov.25.27" sID="Prov.25.27" n="כז"/> אָ֘כֹ֤ל דְּבַ֣שׁ הַרְבּ֣וֹת לֹא־ט֑וֹב</l>
                            <l level="2">וְחֵ֖קֶר כְּבֹדָ֣ם כָּבֽוֹד׃<verse eID="Prov.25.27"/></l>
                            <l level="1"><verse osisID="Prov.25.28" sID="Prov.25.28" n="כח"/> עִ֣יר פְּ֭רוּצָה אֵ֣ין חוֹמָ֑ה</l>
                            <l level="2">אִ֝֗ישׁ אֲשֶׁ֤ר אֵ֖ין מַעְצָ֣ר לְרוּחֽוֹ׃<verse eID="Prov.25.28"/></l>
                        </lg>
                    </p>
                    <chapter eID="Prov.25"/>
                    <chapter osisID="Prov.26" sID="Prov.26" n="כו"/>
                    <p>
                        <lb/>
                        <lg>
                            <l level="1"><verse osisID="Prov.26.1" sID="Prov.26.1" n="א"/> כַּשֶּׁ֤לֶג ׀ בַּקַּ֗יִץ וְכַמָּטָ֥ר בַּקָּצִ֑יר</l>
                            <l level="2">כֵּ֤ן לֹֽא־נָאוֶ֖ה לִכְסִ֣יל כָּבֽוֹד׃<verse eID="Prov.26.1"/></l>
                            <l level="1"><verse osisID="Prov.26.2" sID="Prov.26.2" n="ב"/> כַּצִּפּ֣וֹר לָ֭נוּד כַּדְּר֣וֹר לָע֑וּף</l>
                            <l level="2">כֵּ֥ן קִֽלְלַ֥ת חִ֝נָּ֗ם <seg type="x-ketiv">לא</seg> ל֣וֹ תָבֹֽא׃<verse eID="Prov.26.2"/></l>
                            <l level="1"><verse osisID="Prov.26.3" sID="Prov.26.3" n="ג"/> שׁ֣וֹט לַ֭סּוּס מֶ֣תֶג לַחֲמ֑וֹר</l>
                            <l level="2">וְ֝שֵׁ֗בֶט לְגֵ֣ו כְּסִילִֽים׃<verse eID="Prov.26.3"/></l>
                            <l level="1"><verse osisID="Prov.26.4" sID="Prov.26.4" n="ד"/> אַל־תַּ֣עַן כְּ֭סִיל כְּאִוַּלְתּ֑וֹ</l>
                            <l level="2">פֶּֽן־תִּשְׁוֶה־לּ֥וֹ גַם־אָֽתָּה׃<verse eID="Prov.26.4"/></l>
                            <l level="1"><verse osisID="Prov.26.5" sID="Prov.26.5" n="ה"/> עֲנֵ֣ה כְ֭סִיל כְּאִוַּלְתּ֑וֹ</l>
                            <l level="2">פֶּן־יִהְיֶ֖ה חָכָ֣ם בְּעֵינָֽיו׃<verse eID="Prov.26.5"/></l>
                            <l level="1"><verse osisID="Prov.26.6" sID="Prov.26.6" n="ו"/> מְקַצֶּ֣ה רַ֭גְלַיִם חָמָ֣ס שֹׁתֶ֑ה</l>
                            <l level="2">שֹׁלֵ֖חַ דְּבָרִ֣ים בְּיַד־כְּסִֽיל׃<verse eID="Prov.26.6"/></l>
                            <l level="1"><verse osisID="Prov.26.7" sID="Prov.26.7" n="ז"/> דַּלְי֣וּ שֹׁ֭קַיִם מִפִּסֵּ֑חַ</l>
                            <l level="2">וּ֝מָשָׁ֗ל בְּפִ֣י כְסִילִֽים׃<verse eID="Prov.26.7"/></l>
                            <l level="1"><verse osisID="Prov.26.8" sID="Prov.26.8" n="ח"/> כִּצְר֣וֹר אֶ֭בֶן בְּמַרְגֵּמָ֑ה</l>
                            <l level="2">כֵּן־נוֹתֵ֖ן לִכְסִ֣יל כָּבֽוֹד׃<verse eID="Prov.26.8"/></l>
                            <l level="1"><verse osisID="Prov.26.9" sID="Prov.26.9" n="ט"/> ח֭וֹחַ עָלָ֣ה בְיַד־שִׁכּ֑וֹר</l>
                            <l level="2">וּ֝מָשָׁ֗ל בְּפִ֣י כְסִילִֽים׃<verse eID="Prov.26.9"/></l>
                            <l level="1"><verse osisID="Prov.26.10" sID="Prov.26.10" n="י"/> רַ֥ב מְחוֹלֵֽל־כֹּ֑ל</l>
                            <l level="2">וְשֹׂכֵ֥ר כְּ֝סִ֗יל וְשֹׂכֵ֥ר עֹבְרִֽים׃<verse eID="Prov.26.10"/></l>
                            <l level="1"><verse osisID="Prov.26.11" sID="Prov.26.11" n="יא"/> כְּ֭כֶלֶב שָׁ֣ב עַל־קֵא֑וֹ</l>
                            <l level="2">כְּ֝סִ֗יל שׁוֹנֶ֥ה בְאִוַּלְתּֽוֹ׃<verse eID="Prov.26.11"/></l>
                            <l level="1"><verse osisID="Prov.26.12" sID="Prov.26.12" n="יב"/> רָאִ֗יתָ אִ֭ישׁ חָכָ֣ם בְּעֵינָ֑יו</l>
                            <l level="2">תִּקְוָ֖ה לִכְסִ֣יל מִמֶּֽנּוּ׃<verse eID="Prov.26.12"/></l>
                            <l level="1"><verse osisID="Prov.26.13" sID="Prov.26.13" n="יג"/> אָמַ֣ר עָ֭צֵל שַׁ֣חַל בַּדָּ֑רֶךְ</l>
                            <l level="2">אֲ֝רִ֗י בֵּ֣ין הָרְחֹבֽוֹת׃<verse eID="Prov.26.13"/></l>
                            <l level="1"><verse osisID="Prov.26.14" sID="Prov.26.14" n="יד"/> הַ֭דֶּלֶת תִּסּ֣וֹב עַל־צִירָ֑הּ</l>
                            <l level="2">וְ֝עָצֵ֗ל עַל־מִטָּתֽוֹ׃<verse eID="Prov.26.14"/></l>
                            <l level="1"><verse osisID="Prov.26.15" sID="Prov.26.15" n="טו"/> טָ֘מַ֤ן עָצֵ֣ל יָ֭דוֹ בַּצַּלָּ֑חַת</l>
                            <l level="2">נִ֝לְאָ֗ה לַהֲשִׁיבָ֥הּ אֶל־פִּֽיו׃<verse eID="Prov.26.15"/></l>
                            <l level="1"><verse osisID="Prov.26.16" sID="Prov.26.16" n="טז"/> חָכָ֣ם עָצֵ֣ל בְּעֵינָ֑יו</l>
                            <l level="2">מִ֝שִּׁבְעָ֗ה מְשִׁ֣יבֵי טָֽעַם׃<verse eID="Prov.26.16"/></l>
                            <l level="1"><verse osisID="Prov.26.17" sID="Prov.26.17" n="יז"/> מַחֲזִ֥יק בְּאׇזְנֵי־כָ֑לֶב</l>
                            <l level="2">עֹבֵ֥ר מִ֝תְעַבֵּ֗ר עַל־רִ֥יב לֹּא־לֽוֹ׃<verse eID="Prov.26.17"/></l>
                            <l level="1"><verse osisID="Prov.26.18" sID="Prov.26.18" n="יח"/> כְּֽ֭מִתְלַהְלֵהַּ הַיֹּרֶ֥ה זִקִּ֗ים</l>
                            <l level="2">חִצִּ֥ים וָמָֽוֶת׃<verse eID="Prov.26.18"/></l>
                            <l level="1"><verse osisID="Prov.26.19" sID="Prov.26.19" n="יט"/> כֵּֽן־אִ֭ישׁ רִמָּ֣ה אֶת־רֵעֵ֑הוּ</l>
                            <l level="2">וְ֝אָמַ֗ר הֲֽלֹא־מְשַׂחֵ֥ק אָֽנִי׃<verse eID="Prov.26.19"/></l>
                            <l level="1"><verse osisID="Prov.26.20" sID="Prov.26.20" n="כ"/> בְּאֶ֣פֶס עֵ֭צִים תִּכְבֶּה־אֵ֑שׁ</l>
                            <l level="2">וּבְאֵ֥ין נִ֝רְגָּ֗ן יִשְׁתֹּ֥ק מָדֽוֹן׃<verse eID="Prov.26.20"/></l>
                            <l level="1"><verse osisID="Prov.26.21" sID="Prov.26.21" n="כא"/> פֶּחָ֣ם לְ֭גֶחָלִים וְעֵצִ֣ים לְאֵ֑שׁ</l>
                            <l level="2">וְאִ֥ישׁ <seg type="x-ketiv">מדונים</seg> מִ֝דְיָנִ֗ים לְחַרְחַר־רִֽיב׃<verse eID="Prov.26.21"/></l>
                        </lg>
                        <lg>
                            <l level="1"><verse osisID="Prov.26.22" sID="Prov.26.22" n="כב"/> דִּבְרֵ֣י נִ֭רְגָּן כְּמִֽתְלַהֲמִ֑ים</l>
                            <l level="2">וְ֝הֵ֗ם יָרְד֥וּ חַדְרֵי־בָֽטֶן׃<verse eID="Prov.26.22"/></l>
                            <l level="1"><verse osisID="Prov.26.23" sID="Prov.26.23" n="כג"/> כֶּ֣סֶף סִ֭יגִים מְצֻפֶּ֣ה עַל־חָ֑רֶשׂ</l>
                            <l level="2">שְׂפָתַ֖יִם דֹּלְקִ֣ים וְלֶב־רָֽע׃<verse eID="Prov.26.23"/></l>
                            <l level="1"><verse osisID="Prov.26.24" sID="Prov.26.24" n="כד"/> בִּ֭שְׂפָתָו יִנָּכֵ֣ר שׂוֹנֵ֑א</l>
                            <l level="2">וּ֝בְקִרְבּ֗וֹ יָשִׁ֥ית מִרְמָֽה׃<verse eID="Prov.26.24"/></l>
                            <l level="1"><verse osisID="Prov.26.25" sID="Prov.26.25" n="כה"/> כִּֽי־יְחַנֵּ֣ן ק֭וֹלוֹ אַל־תַּאֲמֶן־בּ֑וֹ</l>
                            <l level="2">כִּ֤י שֶׁ֖בַע תּוֹעֵב֣וֹת בְּלִבּֽוֹ׃<verse eID="Prov.26.25"/></l>
                            <l level="1"><verse osisID="Prov.26.26" sID="Prov.26.26" n="כו"/> תִּכַּסֶּ֣ה שִׂ֭נְאָה בְּמַשָּׁא֑וֹן</l>
                            <l level="2">תִּגָּלֶ֖ה רָֽעָת֣וֹ בְקָהָֽל׃<verse eID="Prov.26.26"/></l>
                            <l level="1"><verse osisID="Prov.26.27" sID="Prov.26.27" n="כז"/> כֹּֽרֶה־שַּׁ֭חַת בָּ֣הּ יִפּ֑וֹל</l>
                            <l level="2">וְג֥וֹלֵֽל אֶ֝֗בֶן אֵלָ֥יו תָּשֽׁוּב׃<verse eID="Prov.26.27"/></l>
                            <l level="1"><verse osisID="Prov.26.28" sID="Prov.26.28" n="כח"/> לְֽשׁוֹן־שֶׁ֭קֶר יִשְׂנָ֣א דַכָּ֑יו</l>
                            <l level="2">וּפֶ֥ה חָ֝לָ֗ק יַעֲשֶׂ֥ה מִדְחֶֽה׃<verse eID="Prov.26.28"/></l>
                        </lg>
                    </p>
                    <chapter eID="Prov.26"/>
                    <chapter osisID="Prov.27" sID="Prov.27" n="כז"/>
                    <p>
                        <lb/>
                        <lg>
                            <l level="1"><verse osisID="Prov.27.1" sID="Prov.27.1" n="א"/> אַֽל־תִּ֭תְהַלֵּל בְּי֣וֹם מָחָ֑ר</l>
                            <l level="2">כִּ֤י לֹֽא־תֵ֝דַ֗ע מַה־יֵּ֥לֶד יֽוֹם׃<verse eID="Prov.27.1"/></l>
                            <l level="1"><verse osisID="Prov.27.2" sID="Prov.27.2" n="ב"/> יְהַלֶּלְךָ֣ זָ֣ר וְלֹא־פִ֑יךָ</l>
                            <l level="2">נׇ֝כְרִ֗י וְאַל־שְׂפָתֶֽיךָ׃<verse eID="Prov.27.2"/></l>
                            <l level="1"><verse osisID="Prov.27.3" sID="Prov.27.3" n="ג"/> כֹּֽבֶד־אֶ֭בֶן וְנֵ֣טֶל הַח֑וֹל</l>
                            <l level="2">וְכַ֥עַס אֱ֝וִ֗יל כָּבֵ֥ד מִשְּׁנֵיהֶֽם׃<verse eID="Prov.27.3"/></l>
                            <l level="1"><verse osisID="Prov.27.4" sID="Prov.27.4" n="ד"/> אַכְזְרִיּ֣וּת חֵ֭מָה וְשֶׁ֣טֶף אָ֑ף</l>
                            <l level="2">וּמִ֥י יַ֝עֲמֹ֗ד לִפְנֵ֥י קִנְאָֽה׃<verse eID="Prov.27.4"/></l>
                            <l level="1"><verse osisID="Prov.27.5" sID="Prov.27.5" n="ה"/> ט֭וֹבָה תּוֹכַ֣חַת מְגֻלָּ֑ה</l>
                            <l level="2">מֵאַהֲבָ֥ה מְסֻתָּֽרֶת׃<verse eID="Prov.27.5"/></l>
                            <l level="1"><verse osisID="Prov.27.6" sID="Prov.27.6" n="ו"/> נֶ֭אֱמָנִים פִּצְעֵ֣י אוֹהֵ֑ב</l>
                            <l level="2">וְ֝נַעְתָּר֗וֹת נְשִׁיק֥וֹת שׂוֹנֵֽא׃<verse eID="Prov.27.6"/></l>
                            <l level="1"><verse osisID="Prov.27.7" sID="Prov.27.7" n="ז"/> נֶ֣פֶשׁ שְׂ֭בֵעָה תָּב֣וּס נֹ֑פֶת</l>
                            <l level="2">וְנֶ֥פֶשׁ רְ֝עֵבָ֗ה כׇּל־מַ֥ר מָתֽוֹק׃<verse eID="Prov.27.7"/></l>
                            <l level="1"><verse osisID="Prov.27.8" sID="Prov.27.8" n="ח"/> כְּ֭צִפּוֹר נוֹדֶ֣דֶת מִן־קִנָּ֑הּ</l>
                            <l level="2">כֵּֽן־אִ֝֗ישׁ נוֹדֵ֥ד מִמְּקוֹמֽוֹ׃<verse eID="Prov.27.8"/></l>
                            <l level="1"><verse osisID="Prov.27.9" sID="Prov.27.9" n="ט"/> שֶׁ֣מֶן וּ֭קְטֹרֶת יְשַׂמַּֽח־לֵ֑ב</l>
                            <l level="2">וּמֶ֥תֶק רֵ֝עֵ֗הוּ מֵעֲצַת־נָֽפֶשׁ׃<verse eID="Prov.27.9"/></l>
                            <l level="1"><verse osisID="Prov.27.10" sID="Prov.27.10" n="י"/> רֵ֥עֲךָ֨ <seg type="x-ketiv">ורעה</seg> וְרֵ֪עַ אָבִ֡יךָ אַֽל־תַּעֲזֹ֗ב</l>
                            <l level="2">וּבֵ֥ית אָחִ֗יךָ אַל־תָּ֭בוֹא בְּי֣וֹם אֵידֶ֑ךָ</l>
                            <l level="3">ט֥וֹב שָׁכֵ֥ן קָ֝ר֗וֹב מֵאָ֥ח רָחֽוֹק׃<verse eID="Prov.27.10"/></l>
                            <l level="1"><verse osisID="Prov.27.11" sID="Prov.27.11" n="יא"/> חֲכַ֣ם בְּ֭נִי וְשַׂמַּ֣ח לִבִּ֑י</l>
                            <l level="2">וְאָשִׁ֖יבָה חֹרְפִ֣י דָבָֽר׃<verse eID="Prov.27.11"/></l>
                            <l level="1"><verse osisID="Prov.27.12" sID="Prov.27.12" n="יב"/> עָר֤וּם ׀ רָאָ֣ה רָעָ֣ה נִסְתָּ֑ר</l>
                            <l level="2">פְּ֝תָאיִ֗ם עָבְר֥וּ נֶעֱנָֽשׁוּ׃<verse eID="Prov.27.12"/></l>
                            <l level="1"><verse osisID="Prov.27.13" sID="Prov.27.13" n="יג"/> קַח־בִּ֭גְדוֹ כִּי־עָ֣רַב זָ֑ר</l>
                            <l level="2">וּבְעַ֖ד נׇכְרִיָּ֣ה חַבְלֵֽהוּ׃<verse eID="Prov.27.13"/></l>
                            <l level="1"><verse osisID="Prov.27.14" sID="Prov.27.14" n="יד"/> מְבָ֘רֵ֤ךְ רֵעֵ֨הוּ ׀ בְּק֣וֹל גָּ֭דוֹל בַּבֹּ֣קֶר הַשְׁכֵּ֑ים</l>
                            <l level="2">קְ֝לָלָ֗ה תֵּחָ֥שֶׁב לֽוֹ׃<verse eID="Prov.27.14"/></l>
                            <l level="1"><verse osisID="Prov.27.15" sID="Prov.27.15" n="טו"/> דֶּ֣לֶף ט֭וֹרֵד בְּי֣וֹם סַגְרִ֑יר</l>
                            <l level="2">וְאֵ֥שֶׁת <seg type="x-ketiv">מדונים</seg> מִ֝דְיָנִ֗ים נִשְׁתָּוָֽה׃<verse eID="Prov.27.15"/></l>
                            <l level="1"><verse osisID="Prov.27.16" sID="Prov.27.16" n="טז"/> צֹפְנֶ֥יהָ צָפַן־ר֑וּחַ</l>
                            <l level="2">וְשֶׁ֖מֶן יְמִינ֣וֹ יִקְרָֽא׃<verse eID="Prov.27.16"/></l>
                            <l level="1"><verse osisID="Prov.27.17" sID="Prov.27.17" n="יז"/> בַּרְזֶ֣ל בְּבַרְזֶ֣ל יָ֑חַד</l>
                            <l level="2">וְ֝אִ֗ישׁ יַ֣חַד פְּנֵֽי־רֵעֵֽהוּ׃<verse eID="Prov.27.17"/></l>
                            <l level="1"><verse osisID="Prov.27.18" sID="Prov.27.18" n="יח"/> נֹצֵ֣ר תְּ֭אֵנָה יֹאכַ֣ל פִּרְיָ֑הּ</l>
                            <l level="2">וְשֹׁמֵ֖ר אֲדֹנָ֣יו יְכֻבָּֽד׃<verse eID="Prov.27.18"/></l>
                            <l level="1"><verse osisID="Prov.27.19" sID="Prov.27.19" n="יט"/> כַּ֭מַּיִם הַפָּנִ֣ים לַפָּנִ֑ים</l>
                            <l level="2">כֵּ֤ן לֵֽב־הָ֝אָדָ֗ם לָאָדָֽם׃<verse eID="Prov.27.19"/></l>
                            <l level="1"><verse osisID="Prov.27.20" sID="Prov.27.20" n="כ"/> שְׁא֣וֹל וַ֭אֲבַדֹּה לֹ֣א תִשְׂבַּ֑עְנָה</l>
                            <l level="2">וְעֵינֵ֥י הָ֝אָדָ֗ם לֹ֣א תִשְׂבַּֽעְנָה׃<verse eID="Prov.27.20"/></l>
                            <l level="1"><verse osisID="Prov.27.21" sID="Prov.27.21" n="כא"/> מַצְרֵ֣ף לַ֭כֶּסֶף וְכ֣וּר לַזָּהָ֑ב</l>
                            <l level="2">וְ֝אִ֗ישׁ לְפִ֣י מַהֲלָלֽוֹ׃<verse eID="Prov.27.21"/></l>
                            <l level="1"><verse osisID="Prov.27.22" sID="Prov.27.22" n="כב"/> אִ֥ם תִּכְתּֽוֹשׁ־אֶת־הָאֱוִ֨יל ׀ בַּ֥מַּכְתֵּ֡שׁ</l>
                            <l level="2">בְּת֣וֹךְ הָ֭רִיפוֹת בַּעֱלִ֑י</l>
                            <l level="3">לֹא־תָס֥וּר מֵ֝עָלָ֗יו אִוַּלְתּֽוֹ׃<verse eID="Prov.27.22"/></l>
                        </lg>
                        <lg>
                            <l level="1"><verse osisID="Prov.27.23" sID="Prov.27.23" n="כג"/> יָדֹ֣עַ תֵּ֭דַע פְּנֵ֣י צֹאנֶ֑ךָ</l>
                            <l level="2">שִׁ֥ית לִ֝בְּךָ֗ לַעֲדָרִֽים׃<verse eID="Prov.27.23"/></l>
                            <l level="1"><verse osisID="Prov.27.24" sID="Prov.27.24" n="כד"/> כִּ֤י לֹ֣א לְעוֹלָ֣ם חֹ֑סֶן</l>
                            <l level="2">וְאִם־נֵ֝֗זֶר לְד֣וֹר <seg type="x-ketiv">דור</seg> וָדֽוֹר׃<verse eID="Prov.27.24"/></l>
                            <l level="1"><verse osisID="Prov.27.25" sID="Prov.27.25" n="כה"/> גָּלָ֣ה חָ֭צִיר וְנִרְאָה־דֶ֑שֶׁא</l>
                            <l level="2">וְ֝נֶאֶסְפ֗וּ עִשְּׂב֥וֹת הָרִֽים׃<verse eID="Prov.27.25"/></l>
                            <l level="1"><verse osisID="Prov.27.26" sID="Prov.27.26" n="כו"/> כְּבָשִׂ֥ים לִלְבוּשֶׁ֑ךָ</l>
                            <l level="2">וּמְחִ֥יר שָׂ֝דֶ֗ה עַתּוּדִֽים׃<verse eID="Prov.27.26"/></l>
                            <l level="1"><verse osisID="Prov.27.27" sID="Prov.27.27" n="כז"/> וְדֵ֤י ׀ חֲלֵ֬ב עִזִּ֗ים</l>
                            <l level="2">לְֽ֭לַחְמְךָ לְלֶ֣חֶם בֵּיתֶ֑ךָ</l>
                            <l level="3">וְ֝חַיִּ֗ים לְנַעֲרוֹתֶֽיךָ׃<verse eID="Prov.27.27"/></l>
                        </lg>
                    </p>
                    <chapter eID="Prov.27"/>
                    <chapter osisID="Prov.28" sID="Prov.28" n="כח"/>
                    <p>
                        <lb/>
                        <lg>
                            <l level="1"><verse osisID="Prov.28.1" sID="Prov.28.1" n="א"/> נָ֣סוּ וְאֵין־רֹדֵ֣ף רָשָׁ֑ע</l>
                            <l level="2">וְ֝צַדִּיקִ֗ים כִּכְפִ֥יר יִבְטָֽח׃<verse eID="Prov.28.1"/></l>
                            <l level="1"><verse osisID="Prov.28.2" sID="Prov.28.2" n="ב"/> בְּפֶ֣שַֽׁע אֶ֭רֶץ רַבִּ֣ים שָׂרֶ֑יהָ</l>
                            <l level="2">וּבְאָדָ֥ם מֵבִ֥ין יֹ֝דֵ֗עַ כֵּ֣ן יַאֲרִֽיךְ׃<verse eID="Prov.28.2"/></l>
                            <l level="1"><verse osisID="Prov.28.3" sID="Prov.28.3" n="ג"/> גֶּֽבֶר־רָ֭שׁ וְעֹשֵׁ֣ק דַּלִּ֑ים</l>
                            <l level="2">מָטָ֥ר סֹ֝חֵ֗ף וְאֵ֣ין לָֽחֶם׃<verse eID="Prov.28.3"/></l>
                            <l level="1"><verse osisID="Prov.28.4" sID="Prov.28.4" n="ד"/> עֹזְבֵ֣י ת֭וֹרָה יְהַלְל֣וּ רָשָׁ֑ע</l>
                            <l level="2">וְשֹׁמְרֵ֥י ת֝וֹרָ֗ה יִתְגָּ֥רוּ בָֽם׃<verse eID="Prov.28.4"/></l>
                        </lg>
                        <lg>
                            <l level="1"><verse osisID="Prov.28.5" sID="Prov.28.5" n="ה"/> אַנְשֵׁי־רָ֭ע לֹא־יָבִ֣ינוּ מִשְׁפָּ֑ט</l>
                            <l level="2">וּמְבַקְשֵׁ֥י יְ֝הֹוָ֗ה יָבִ֥ינוּ כֹֽל׃<verse eID="Prov.28.5"/></l>
                            <l level="1"><verse osisID="Prov.28.6" sID="Prov.28.6" n="ו"/> טֽוֹב־רָ֭שׁ הוֹלֵ֣ךְ בְּתֻמּ֑וֹ</l>
                            <l level="2">מֵעִקֵּ֥שׁ דְּ֝רָכַ֗יִם וְה֣וּא עָשִֽׁיר׃<verse eID="Prov.28.6"/></l>
                            <l level="1"><verse osisID="Prov.28.7" sID="Prov.28.7" n="ז"/> נוֹצֵ֣ר תּ֭וֹרָה בֵּ֣ן מֵבִ֑ין</l>
                            <l level="2">וְרֹעֶ֥ה ז֝וֹלְלִ֗ים יַכְלִ֥ים אָבִֽיו׃<verse eID="Prov.28.7"/></l>
                            <l level="1"><verse osisID="Prov.28.8" sID="Prov.28.8" n="ח"/> מַרְבֶּ֣ה ה֭וֹנוֹ בְּנֶ֣שֶׁךְ <seg type="x-ketiv">ובתרבית</seg> וְתַרְבִּ֑ית</l>
                            <l level="2">לְחוֹנֵ֖ן דַּלִּ֣ים יִקְבְּצֶֽנּוּ׃<verse eID="Prov.28.8"/></l>
                            <l level="1"><verse osisID="Prov.28.9" sID="Prov.28.9" n="ט"/> מֵסִ֣יר אׇ֭זְנוֹ מִשְּׁמֹ֣עַ תּוֹרָ֑ה</l>
                            <l level="2">גַּ֥ם תְּ֝פִלָּת֗וֹ תּוֹעֵבָֽה׃<verse eID="Prov.28.9"/></l>
                            <l level="1"><verse osisID="Prov.28.10" sID="Prov.28.10" n="י"/> מַשְׁגֶּ֤ה יְשָׁרִ֨ים ׀ בְּדֶ֥רֶךְ רָ֗ע</l>
                            <l level="2">בִּשְׁחוּת֥וֹ הֽוּא־יִפּ֑וֹל</l>
                            <l level="3">וּ֝תְמִימִ֗ים יִנְחֲלוּ־טֽוֹב׃<verse eID="Prov.28.10"/></l>
                        </lg>
                        <lg>
                            <l level="1"><verse osisID="Prov.28.11" sID="Prov.28.11" n="יא"/> חָכָ֣ם בְּ֭עֵינָיו אִ֣ישׁ עָשִׁ֑יר</l>
                            <l level="2">וְדַ֖ל מֵבִ֣ין יַחְקְרֶֽנּוּ׃<verse eID="Prov.28.11"/></l>
                            <l level="1"><verse osisID="Prov.28.12" sID="Prov.28.12" n="יב"/> בַּעֲלֹ֣ץ צַ֭דִּיקִים רַבָּ֣ה תִפְאָ֑רֶת</l>
                            <l level="2">וּבְק֥וּם רְ֝שָׁעִ֗ים יְחֻפַּ֥שׂ אָדָֽם׃<verse eID="Prov.28.12"/></l>
                            <l level="1"><verse osisID="Prov.28.13" sID="Prov.28.13" n="יג"/> מְכַסֶּ֣ה פְ֭שָׁעָיו לֹ֣א יַצְלִ֑יחַ</l>
                            <l level="2">וּמוֹדֶ֖ה וְעֹזֵ֣ב יְרֻחָֽם׃<verse eID="Prov.28.13"/></l>
                            <l level="1"><verse osisID="Prov.28.14" sID="Prov.28.14" n="יד"/> אַשְׁרֵ֣י אָ֭דָם מְפַחֵ֣ד תָּמִ֑יד</l>
                            <l level="2">וּמַקְשֶׁ֥ה לִ֝בּ֗וֹ יִפּ֥וֹל בְּרָעָֽה׃<verse eID="Prov.28.14"/></l>
                            <l level="1"><verse osisID="Prov.28.15" sID="Prov.28.15" n="טו"/> אֲֽרִי־נֹ֭הֵם וְדֹ֣ב שׁוֹקֵ֑ק</l>
                            <l level="2">מוֹשֵׁ֥ל רָ֝שָׁ֗ע עַ֣ל עַם־דָּֽל׃<verse eID="Prov.28.15"/></l>
                            <l level="1"><verse osisID="Prov.28.16" sID="Prov.28.16" n="טז"/> נָגִ֗יד חֲסַ֣ר תְּ֭בוּנוֹת וְרַ֥ב מַעֲשַׁקּ֑וֹת</l>
                            <l level="2"><seg type="x-ketiv">שנאי</seg> שֹׂ֥נֵא בֶ֝֗צַע יַאֲרִ֥יךְ יָמִֽים׃<verse eID="Prov.28.16"/></l>
                        </lg>
                        <lg>
                            <l level="1"><verse osisID="Prov.28.17" sID="Prov.28.17" n="יז"/> אָ֭<seg type="x-small">דָ</seg>ם עָשֻׁ֣ק בְּדַם־נָ֑פֶשׁ</l>
                            <l level="2">עַד־בּ֥וֹר יָ֝נ֗וּס אַל־יִתְמְכוּ־בֽוֹ׃<verse eID="Prov.28.17"/></l>
                            <l level="1"><verse osisID="Prov.28.18" sID="Prov.28.18" n="יח"/> הוֹלֵ֣ךְ תָּ֭מִים יִוָּשֵׁ֑עַ</l>
                            <l level="2">וְנֶעְקַ֥שׁ דְּ֝רָכַ֗יִם יִפּ֥וֹל בְּאֶחָֽת׃<verse eID="Prov.28.18"/></l>
                            <l level="1"><verse osisID="Prov.28.19" sID="Prov.28.19" n="יט"/> עֹבֵ֣ד אַ֭דְמָתוֹ יִֽשְׂבַּֽע־לָ֑חֶם</l>
                            <l level="2">וּמְרַדֵּ֥ף רֵ֝יקִ֗ים יִֽשְׂבַּֽע־רִֽישׁ׃<verse eID="Prov.28.19"/></l>
                            <l level="1"><verse osisID="Prov.28.20" sID="Prov.28.20" n="כ"/> אִ֣ישׁ אֱ֭מוּנוֹת רַב־בְּרָכ֑וֹת</l>
                            <l level="2">וְאָ֥ץ לְ֝הַעֲשִׁ֗יר לֹ֣א יִנָּקֶֽה׃<verse eID="Prov.28.20"/></l>
                            <l level="1"><verse osisID="Prov.28.21" sID="Prov.28.21" n="כא"/> הַֽכֵּר־פָּנִ֥ים לֹא־ט֑וֹב</l>
                            <l level="2">וְעַל־פַּת־לֶ֝֗חֶם יִפְשַׁע־גָּֽבֶר׃<verse eID="Prov.28.21"/></l>
                            <l level="1"><verse osisID="Prov.28.22" sID="Prov.28.22" n="כב"/> נִ֥בְהָֽל לַה֗וֹן אִ֭ישׁ רַ֣ע עָ֑יִן</l>
                            <l level="2">וְלֹא־יֵ֝דַ֗ע כִּי־חֶ֥סֶר יְבֹאֶֽנּוּ׃<verse eID="Prov.28.22"/></l>
                            <l level="1"><verse osisID="Prov.28.23" sID="Prov.28.23" n="כג"/> מ֘וֹכִ֤יחַ אָדָ֣ם אַ֭חֲרַי חֵ֣ן יִמְצָ֑א</l>
                            <l level="2">מִֽמַּחֲלִ֥יק לָשֽׁוֹן׃<verse eID="Prov.28.23"/></l>
                            <l level="1"><verse osisID="Prov.28.24" sID="Prov.28.24" n="כד"/> גּוֹזֵ֤ל ׀ אָ֘בִ֤יו וְאִמּ֗וֹ</l>
                            <l level="2">וְאֹמֵ֥ר אֵֽין־פָּ֑שַׁע</l>
                            <l level="3">חָבֵ֥ר ה֝֗וּא לְאִ֣ישׁ מַשְׁחִֽית׃<verse eID="Prov.28.24"/></l>
                            <l level="1"><verse osisID="Prov.28.25" sID="Prov.28.25" n="כה"/> רְחַב־נֶ֭פֶשׁ יְגָרֶ֣ה מָד֑וֹן</l>
                            <l level="2">וּבֹטֵ֖חַ עַל־יְהֹוָ֣ה יְדֻשָּֽׁן׃<verse eID="Prov.28.25"/></l>
                            <l level="1"><verse osisID="Prov.28.26" sID="Prov.28.26" n="כו"/> בּוֹטֵ֣חַ בְּ֭לִבּוֹ ה֣וּא כְסִ֑יל</l>
                            <l level="2">וְהוֹלֵ֥ךְ בְּ֝חׇכְמָ֗ה ה֣וּא יִמָּלֵֽט׃<verse eID="Prov.28.26"/></l>
                            <l level="1"><verse osisID="Prov.28.27" sID="Prov.28.27" n="כז"/> נוֹתֵ֣ן לָ֭רָשׁ אֵ֣ין מַחְס֑וֹר</l>
                            <l level="2">וּמַעְלִ֥ים עֵ֝ינָ֗יו רַב־מְאֵרֽוֹת׃<verse eID="Prov.28.27"/></l>
                            <l level="1"><verse osisID="Prov.28.28" sID="Prov.28.28" n="כח"/> בְּק֣וּם רְ֭שָׁעִים יִסָּתֵ֣ר אָדָ֑ם</l>
                            <l level="2">וּ֝בְאׇבְדָ֗ם יִרְבּ֥וּ צַדִּיקִֽים׃<verse eID="Prov.28.28"/></l>
                        </lg>
                    </p>
                    <chapter eID="Prov.28"/>
                    <chapter osisID="Prov.29" sID="Prov.29" n="כט"/>
                    <p>
                        <lb/>
                        <lg>
                            <l level="1"><verse osisID="Prov.29.1" sID="Prov.29.1" n="א"/> אִ֣ישׁ תּ֭וֹכָחוֹת מַקְשֶׁה־עֹ֑רֶף</l>
                            <l level="2">פֶּ֥תַע יִ֝שָּׁבֵ֗ר וְאֵ֣ין מַרְפֵּֽא׃<verse eID="Prov.29.1"/></l>
                            <l level="1"><verse osisID="Prov.29.2" sID="Prov.29.2" n="ב"/> בִּרְב֣וֹת צַ֭דִּיקִים יִשְׂמַ֣ח הָעָ֑ם</l>
                            <l level="2">וּבִמְשֹׁ֥ל רָ֝שָׁ֗ע יֵאָ֥נַֽח עָֽם׃<verse eID="Prov.29.2"/></l>
                            <l level="1"><verse osisID="Prov.29.3" sID="Prov.29.3" n="ג"/> אִישׁ־אֹהֵ֣ב חׇ֭כְמָה יְשַׂמַּ֣ח אָבִ֑יו</l>
                            <l level="2">וְרֹעֶ֥ה ז֝וֹנ֗וֹת יְאַבֶּד־הֽוֹן׃<verse eID="Prov.29.3"/></l>
                            <l level="1"><verse osisID="Prov.29.4" sID="Prov.29.4" n="ד"/> מֶ֗לֶךְ בְּ֭מִשְׁפָּט יַעֲמִ֣יד אָ֑רֶץ</l>
                            <l level="2">וְאִ֖ישׁ תְּרוּמ֣וֹת יֶהֶרְסֶֽנָּה׃<verse eID="Prov.29.4"/></l>
                            <l level="1"><verse osisID="Prov.29.5" sID="Prov.29.5" n="ה"/> גֶּ֭בֶר מַחֲלִ֣יק עַל־רֵעֵ֑הוּ</l>
                            <l level="2">רֶ֝֗שֶׁת פּוֹרֵ֥שׂ עַל־פְּעָמָֽיו׃<verse eID="Prov.29.5"/></l>
                            <l level="1"><verse osisID="Prov.29.6" sID="Prov.29.6" n="ו"/> בְּפֶ֤שַֽׁע אִ֣ישׁ רָ֣ע מוֹקֵ֑שׁ</l>
                            <l level="2">וְ֝צַדִּ֗יק יָר֥וּן וְשָׂמֵֽחַ׃<verse eID="Prov.29.6"/></l>
                            <l level="1"><verse osisID="Prov.29.7" sID="Prov.29.7" n="ז"/> יֹדֵ֣עַ צַ֭דִּיק דִּ֣ין דַּלִּ֑ים</l>
                            <l level="2">רָ֝שָׁ֗ע לֹא־יָבִ֥ין דָּֽעַת׃<verse eID="Prov.29.7"/></l>
                            <l level="1"><verse osisID="Prov.29.8" sID="Prov.29.8" n="ח"/> אַנְשֵׁ֣י לָ֭צוֹן יָפִ֣יחוּ קִרְיָ֑ה</l>
                            <l level="2">וַ֝חֲכָמִ֗ים יָשִׁ֥יבוּ אָֽף׃<verse eID="Prov.29.8"/></l>
                            <l level="1"><verse osisID="Prov.29.9" sID="Prov.29.9" n="ט"/> אִֽישׁ־חָכָ֗ם נִ֭שְׁפָּט אֶת־אִ֣ישׁ אֱוִ֑יל</l>
                            <l level="2">וְרָגַ֥ז וְ֝שָׂחַ֗ק וְאֵ֣ין נָֽחַת׃<verse eID="Prov.29.9"/></l>
                            <l level="1"><verse osisID="Prov.29.10" sID="Prov.29.10" n="י"/> אַנְשֵׁ֣י דָ֭מִים יִשְׂנְאוּ־תָ֑ם</l>
                            <l level="2">וִ֝ישָׁרִ֗ים יְבַקְשׁ֥וּ נַפְשֽׁוֹ׃<verse eID="Prov.29.10"/></l>
                            <l level="1"><verse osisID="Prov.29.11" sID="Prov.29.11" n="יא"/> כׇּל־ר֭וּחוֹ יוֹצִ֣יא כְסִ֑יל</l>
                            <l level="2">וְ֝חָכָ֗ם בְּאָח֥וֹר יְשַׁבְּחֶֽנָּה׃<verse eID="Prov.29.11"/></l>
                            <l level="1"><verse osisID="Prov.29.12" sID="Prov.29.12" n="יב"/> מֹ֭שֵׁל מַקְשִׁ֣יב עַל־דְּבַר־שָׁ֑קֶר</l>
                            <l level="2">כׇּֽל־מְשָׁרְתָ֥יו רְשָׁעִֽים׃<verse eID="Prov.29.12"/></l>
                            <l level="1"><verse osisID="Prov.29.13" sID="Prov.29.13" n="יג"/> רָ֤שׁ וְאִ֣ישׁ תְּכָכִ֣ים נִפְגָּ֑שׁוּ</l>
                            <l level="2">מֵ֤אִיר עֵינֵ֖י שְׁנֵיהֶ֣ם יְהֹוָֽה׃<verse eID="Prov.29.13"/></l>
                            <l level="1"><verse osisID="Prov.29.14" sID="Prov.29.14" n="יד"/> מֶ֤לֶךְ שׁוֹפֵ֣ט בֶּאֱמֶ֣ת דַּלִּ֑ים</l>
                            <l level="2">כִּ֝סְא֗וֹ לָעַ֥ד יִכּֽוֹן׃<verse eID="Prov.29.14"/></l>
                            <l level="1"><verse osisID="Prov.29.15" sID="Prov.29.15" n="טו"/> שֵׁ֣בֶט וְ֭תוֹכַחַת יִתֵּ֣ן חׇכְמָ֑ה</l>
                            <l level="2">וְנַ֥עַר מְ֝שֻׁלָּ֗ח מֵבִ֥ישׁ אִמּֽוֹ׃<verse eID="Prov.29.15"/></l>
                            <l level="1"><verse osisID="Prov.29.16" sID="Prov.29.16" n="טז"/> בִּרְב֣וֹת רְ֭שָׁעִים יִרְבֶּה־פָּ֑שַׁע</l>
                            <l level="2">וְ֝צַדִּיקִ֗ים בְּֽמַפַּלְתָּ֥ם יִרְאֽוּ׃<verse eID="Prov.29.16"/></l>
                            <l level="1"><verse osisID="Prov.29.17" sID="Prov.29.17" n="יז"/> יַסֵּ֣ר בִּ֭נְךָ וִינִיחֶ֑ךָ</l>
                            <l level="2">וְיִתֵּ֖ן מַעֲדַנִּ֣ים לְנַפְשֶֽׁךָ׃<verse eID="Prov.29.17"/></l>
                        </lg>
                        <lg>
                            <l level="1"><verse osisID="Prov.29.18" sID="Prov.29.18" n="יח"/> בְּאֵ֣ין חָ֭זוֹן יִפָּ֣רַֽע עָ֑ם</l>
                            <l level="2">וְשֹׁמֵ֖ר תּוֹרָ֣ה אַשְׁרֵֽהוּ׃<verse eID="Prov.29.18"/></l>
                            <l level="1"><verse osisID="Prov.29.19" sID="Prov.29.19" n="יט"/> בִּ֭דְבָרִים לֹא־יִוָּ֣סֶר עָ֑בֶד</l>
                            <l level="2">כִּֽי־יָ֝בִ֗ין וְאֵ֣ין מַעֲנֶֽה׃<verse eID="Prov.29.19"/></l>
                            <l level="1"><verse osisID="Prov.29.20" sID="Prov.29.20" n="כ"/> חָזִ֗יתָ אִ֭ישׁ אָ֣ץ בִּדְבָרָ֑יו</l>
                            <l level="2">תִּקְוָ֖ה לִכְסִ֣יל מִמֶּֽנּוּ׃<verse eID="Prov.29.20"/></l>
                            <l level="1"><verse osisID="Prov.29.21" sID="Prov.29.21" n="כא"/> מְפַנֵּ֣ק מִנֹּ֣עַר עַבְדּ֑וֹ</l>
                            <l level="2">וְ֝אַחֲרִית֗וֹ יִהְיֶ֥ה מָנֽוֹן׃<verse eID="Prov.29.21"/></l>
                            <l level="1"><verse osisID="Prov.29.22" sID="Prov.29.22" n="כב"/> אִֽישׁ־אַ֭ף יְגָרֶ֣ה מָד֑וֹן</l>
                            <l level="2">וּבַ֖עַל חֵמָ֣ה רַב־פָּֽשַׁע׃<verse eID="Prov.29.22"/></l>
                            <l level="1"><verse osisID="Prov.29.23" sID="Prov.29.23" n="כג"/> גַּאֲוַ֣ת אָ֭דָם תַּשְׁפִּילֶ֑נּוּ</l>
                            <l level="2">וּשְׁפַל־ר֝֗וּחַ יִתְמֹ֥ךְ כָּבֽוֹד׃<verse eID="Prov.29.23"/></l>
                            <l level="1"><verse osisID="Prov.29.24" sID="Prov.29.24" n="כד"/> חוֹלֵ֣ק עִם־גַּ֭נָּב שׂוֹנֵ֣א נַפְשׁ֑וֹ</l>
                            <l level="2">אָלָ֥ה יִ֝שְׁמַ֗ע וְלֹ֣א יַגִּֽיד׃<verse eID="Prov.29.24"/></l>
                            <l level="1"><verse osisID="Prov.29.25" sID="Prov.29.25" n="כה"/> חֶרְדַּ֣ת אָ֭דָם יִתֵּ֣ן מוֹקֵ֑שׁ</l>
                            <l level="2">וּבוֹטֵ֖חַ בַּיהֹוָ֣ה יְשֻׂגָּֽב׃<verse eID="Prov.29.25"/></l>
                            <l level="1"><verse osisID="Prov.29.26" sID="Prov.29.26" n="כו"/> רַ֭בִּים מְבַקְשִׁ֣ים פְּנֵֽי־מוֹשֵׁ֑ל</l>
                            <l level="2">וּ֝מֵיְהֹוָ֗ה מִשְׁפַּט־אִֽישׁ׃<verse eID="Prov.29.26"/></l>
                            <l level="1"><verse osisID="Prov.29.27" sID="Prov.29.27" n="כז"/> תּוֹעֲבַ֣ת צַ֭דִּיקִים אִ֣ישׁ עָ֑וֶל</l>
                            <l level="2">וְתוֹעֲבַ֖ת רָשָׁ֣ע יְשַׁר־דָּֽרֶךְ׃<verse eID="Prov.29.27"/></l>
                        </lg>
                    </p>
                    <chapter eID="Prov.29"/>
                    <chapter osisID="Prov.30" sID="Prov.30" n="ל"/>
                    <p>
                        <lb/>
                        <lb/>
                        <lg>
                            <l level="1"><verse osisID="Prov.30.1" sID="Prov.30.1" n="א"/> דִּבְרֵ֤י ׀ אָג֥וּר בִּן־יָקֶ֗ה הַמַּ֫שָּׂ֥א</l>
                            <l level="2">נְאֻ֣ם הַ֭גֶּבֶר לְאִֽיתִיאֵ֑ל</l>
                            <l level="3">לְאִ֖יתִיאֵ֣ל וְאֻכָֽל׃<verse eID="Prov.30.1"/></l>
                            <l level="1"><verse osisID="Prov.30.2" sID="Prov.30.2" n="ב"/> כִּ֤י בַ֣עַר אָנֹכִ֣י מֵאִ֑ישׁ</l>
                            <l level="2">וְלֹֽא־בִינַ֖ת אָדָ֣ם לִֽי׃<verse eID="Prov.30.2"/></l>
                            <l level="1"><verse osisID="Prov.30.3" sID="Prov.30.3" n="ג"/> וְלֹֽא־לָמַ֥דְתִּי חׇכְמָ֑ה</l>
                            <l level="2">וְדַ֖עַת קְדֹשִׁ֣ים אֵדָֽע׃<verse eID="Prov.30.3"/></l>
                            <l level="1"><verse osisID="Prov.30.4" sID="Prov.30.4" n="ד"/> מִ֤י עָלָֽה־שָׁמַ֨יִם ׀ וַיֵּרַ֡ד</l>
                            <l level="2">מִ֤י אָֽסַף־ר֨וּחַ ׀ בְּחׇפְנָ֡יו</l>
                            <l level="3">מִ֤י צָֽרַר־מַ֨יִם ׀ בַּשִּׂמְלָ֗ה</l>
                            <l level="1">מִ֭י הֵקִ֣ים כׇּל־אַפְסֵי־אָ֑רֶץ</l>
                            <l level="2">מַה־שְּׁמ֥וֹ וּמַֽה־שֶּׁם־בְּ֝נ֗וֹ</l>
                            <l level="2">כִּ֣י תֵדָֽע׃<verse eID="Prov.30.4"/></l>
                            <l level="1"><verse osisID="Prov.30.5" sID="Prov.30.5" n="ה"/> כׇּל־אִמְרַ֣ת אֱל֣וֹהַּ צְרוּפָ֑ה</l>
                            <l level="2">מָגֵ֥ן ה֝֗וּא לַחֹסִ֥ים בּֽוֹ׃<verse eID="Prov.30.5"/></l>
                            <l level="1"><verse osisID="Prov.30.6" sID="Prov.30.6" n="ו"/> אַל־תּ֥וֹסְףְּ עַל־דְּבָרָ֑יו</l>
                            <l level="2">פֶּן־יוֹכִ֖יחַ בְּךָ֣ וְנִכְזָֽבְתָּ׃<verse eID="Prov.30.6"/></l>
                        </lg>
                        <lg>
                            <l level="1"><verse osisID="Prov.30.7" sID="Prov.30.7" n="ז"/> שְׁ֭תַּיִם שָׁאַ֣לְתִּי מֵאִתָּ֑ךְ</l>
                            <l level="2">אַל־תִּמְנַ֥ע מִ֝מֶּ֗נִּי בְּטֶ֣רֶם אָמֽוּת׃<verse eID="Prov.30.7"/></l>
                            <l level="1"><verse osisID="Prov.30.8" sID="Prov.30.8" n="ח"/> שָׁ֤וְא ׀ וּֽדְבַר־כָּזָ֡ב הַרְחֵ֬ק מִמֶּ֗נִּי</l>
                            <l level="2">רֵ֣אשׁ וָ֭עֹשֶׁר אַל־תִּֽתֶּן־לִ֑י</l>
                            <l level="3">הַ֝טְרִיפֵ֗נִי לֶ֣חֶם חֻקִּֽי׃<verse eID="Prov.30.8"/></l>
                            <l level="1"><verse osisID="Prov.30.9" sID="Prov.30.9" n="ט"/> פֶּ֥ן אֶשְׂבַּ֨ע ׀ וְכִחַשְׁתִּי֮</l>
                            <l level="2">וְאָמַ֗רְתִּי מִ֥י יְהֹ֫וָ֥ה</l>
                            <l level="1">וּפֶֽן־אִוָּרֵ֥שׁ וְגָנַ֑בְתִּי</l>
                            <l level="2">וְ֝תָפַ֗שְׂתִּי שֵׁ֣ם אֱלֹהָֽי׃<verse eID="Prov.30.9"/></l>
                        </lg>
                        <lg>
                            <l level="1"><verse osisID="Prov.30.10" sID="Prov.30.10" n="י"/> אַל־תַּלְשֵׁ֣ן עֶ֭בֶד אֶל־אֲדֹנָ֑ו</l>
                            <l level="2">פֶּֽן־יְקַלֶּלְךָ֥ וְאָשָֽׁמְתָּ׃<verse eID="Prov.30.10"/></l>
                            <l level="1"><verse osisID="Prov.30.11" sID="Prov.30.11" n="יא"/> דּ֭וֹר אָבִ֣יו יְקַלֵּ֑ל</l>
                            <l level="2">וְאֶת־אִ֝מּ֗וֹ לֹ֣א יְבָרֵֽךְ׃<verse eID="Prov.30.11"/></l>
                            <l level="1"><verse osisID="Prov.30.12" sID="Prov.30.12" n="יב"/> דּ֭וֹר טָה֣וֹר בְּעֵינָ֑יו</l>
                            <l level="2">וּ֝מִצֹּאָת֗וֹ לֹ֣א רֻחָֽץ׃<verse eID="Prov.30.12"/></l>
                            <l level="1"><verse osisID="Prov.30.13" sID="Prov.30.13" n="יג"/> דּ֭וֹר מָה־רָמ֣וּ עֵינָ֑יו</l>
                            <l level="2">וְ֝עַפְעַפָּ֗יו יִנָּשֵֽׂאוּ׃<verse eID="Prov.30.13"/></l>
                            <l level="1"><verse osisID="Prov.30.14" sID="Prov.30.14" n="יד"/> דּ֤וֹר ׀ חֲרָב֣וֹת שִׁנָּיו֮</l>
                            <l level="2">וּֽמַאֲכָל֢וֹת מְֽתַלְּעֹ֫תָ֥יו</l>
                            <l level="1">לֶאֱכֹ֣ל עֲנִיִּ֣ים מֵאֶ֑רֶץ</l>
                            <l level="2">וְ֝אֶבְיוֹנִ֗ים מֵאָדָֽם׃<verse eID="Prov.30.14"/></l>
                        </lg>
                        <lg>
                            <l level="1"><verse osisID="Prov.30.15" sID="Prov.30.15" n="טו"/> לַ֥עֲלוּקָ֨ה ׀ שְׁתֵּ֥י בָנוֹת֮ הַ֤<seg type="x-small">ב</seg> <seg type="x-paseq">׀</seg> הַ֥֫ב</l>
                            <l level="2">שָׁל֣וֹשׁ הֵ֭נָּה לֹ֣א תִשְׂבַּ֑עְנָה</l>
                            <l level="3">אַ֝רְבַּ֗ע לֹא־אָ֥מְרוּ הֽוֹן׃<verse eID="Prov.30.15"/></l>
                            <l level="1"><verse osisID="Prov.30.16" sID="Prov.30.16" n="טז"/> שְׁאוֹל֮ וְעֹ֢צֶ֫ר רָ֥חַם</l>
                            <l level="2">אֶ֭רֶץ לֹא־שָׂ֣בְעָה מַּ֑יִם</l>
                            <l level="3">וְ֝אֵ֗שׁ לֹא־אָ֥מְרָה הֽוֹן׃<verse eID="Prov.30.16"/></l>
                            <l level="1"><verse osisID="Prov.30.17" sID="Prov.30.17" n="יז"/> עַ֤יִן ׀ תִּ֥לְעַ֣ג לְאָב֮</l>
                            <l level="2">וְתָבֻ֢ז לִֽיקְּהַ֫ת אֵ֥ם</l>
                            <l level="1">יִקְּר֥וּהָ עֹֽרְבֵי־נַ֑חַל</l>
                            <l level="2">וְֽיֹאכְל֥וּהָ בְנֵי־נָֽשֶׁר׃<verse eID="Prov.30.17"/></l>
                        </lg>
                        <lg>
                            <l level="1"><verse osisID="Prov.30.18" sID="Prov.30.18" n="יח"/> שְׁלֹשָׁ֣ה הֵ֭מָּה נִפְלְא֣וּ מִמֶּ֑נִּי</l>
                            <l level="2"><seg type="x-ketiv">וארבע</seg> וְ֝אַרְבָּעָ֗ה לֹ֣א יְדַעְתִּֽים׃<verse eID="Prov.30.18"/></l>
                            <l level="1"><verse osisID="Prov.30.19" sID="Prov.30.19" n="יט"/> דֶּ֤רֶךְ הַנֶּ֨שֶׁר ׀ בַּשָּׁמַיִם֮</l>
                            <l level="2">דֶּ֥רֶךְ נָחָ֗שׁ עֲלֵ֫י צ֥וּר</l>
                            <l level="1">דֶּֽרֶךְ־אֳנִיָּ֥ה בְלֶב־יָ֑ם</l>
                            <l level="2">וְדֶ֖רֶךְ גֶּ֣בֶר בְּעַלְמָֽה׃<verse eID="Prov.30.19"/></l>
                            <l level="1"><verse osisID="Prov.30.20" sID="Prov.30.20" n="כ"/> כֵּ֤ן ׀ דֶּ֥רֶךְ אִשָּׁ֗ה מְנָ֫אָ֥פֶת</l>
                            <l level="2">אָ֭כְלָה וּמָ֣חֲתָה פִ֑יהָ</l>
                            <l level="3">וְ֝אָמְרָ֗ה לֹא־פָעַ֥לְתִּי אָֽוֶן׃<verse eID="Prov.30.20"/></l>
                        </lg>
                        <lg>
                            <l level="1"><verse osisID="Prov.30.21" sID="Prov.30.21" n="כא"/> תַּ֣חַת שָׁ֭לוֹשׁ רָ֣גְזָה אֶ֑רֶץ</l>
                            <l level="2">וְתַ֥חַת אַ֝רְבַּ֗ע לֹא־תוּכַ֥ל שְׂאֵֽת׃<verse eID="Prov.30.21"/></l>
                            <l level="1"><verse osisID="Prov.30.22" sID="Prov.30.22" n="כב"/> תַּֽחַת־עֶ֭בֶד כִּ֣י יִמְל֑וֹךְ</l>
                            <l level="2">וְ֝נָבָ֗ל כִּ֣י יִֽשְׂבַּֽע־לָֽחֶם׃<verse eID="Prov.30.22"/></l>
                            <l level="1"><verse osisID="Prov.30.23" sID="Prov.30.23" n="כג"/> תַּ֣חַת שְׂ֭נוּאָה כִּ֣י תִבָּעֵ֑ל</l>
                            <l level="2">וְ֝שִׁפְחָ֗ה כִּֽי־תִירַ֥שׁ גְּבִרְתָּֽהּ׃<verse eID="Prov.30.23"/></l>
                        </lg>
                        <lg>
                            <l level="1"><verse osisID="Prov.30.24" sID="Prov.30.24" n="כד"/> אַרְבָּ֣עָה הֵ֭ם קְטַנֵּי־אָ֑רֶץ</l>
                            <l level="2">וְ֝הֵ֗מָּה חֲכָמִ֥ים מְחֻכָּמִֽים׃<verse eID="Prov.30.24"/></l>
                            <l level="1"><verse osisID="Prov.30.25" sID="Prov.30.25" n="כה"/> הַ֭נְּמָלִים עַ֣ם לֹא־עָ֑ז</l>
                            <l level="2">וַיָּכִ֖ינוּ בַקַּ֣יִץ לַחְמָֽם׃<verse eID="Prov.30.25"/></l>
                            <l level="1"><verse osisID="Prov.30.26" sID="Prov.30.26" n="כו"/> שְׁ֭פַנִּים עַ֣ם לֹא־עָצ֑וּם</l>
                            <l level="2">וַיָּשִׂ֖ימוּ בַסֶּ֣לַע בֵּיתָֽם׃<verse eID="Prov.30.26"/></l>
                            <l level="1"><verse osisID="Prov.30.27" sID="Prov.30.27" n="כז"/> מֶ֭לֶךְ אֵ֣ין לָאַרְבֶּ֑ה</l>
                            <l level="2">וַיֵּצֵ֖א חֹצֵ֣ץ כֻּלּֽוֹ׃<verse eID="Prov.30.27"/></l>
                            <l level="1"><verse osisID="Prov.30.28" sID="Prov.30.28" n="כח"/> שְׂ֭מָמִית בְּיָדַ֣יִם תְּתַפֵּ֑שׂ</l>
                            <l level="2">וְ֝הִ֗יא בְּהֵ֣יכְלֵי מֶֽלֶךְ׃<verse eID="Prov.30.28"/></l>
                        </lg>
                        <lg>
                            <l level="1"><verse osisID="Prov.30.29" sID="Prov.30.29" n="כט"/> שְׁלֹשָׁ֣ה הֵ֭מָּה מֵיטִ֣יבֵי צָ֑עַד</l>
                            <l level="2">וְ֝אַרְבָּעָ֗ה מֵיטִ֥בֵי לָֽכֶת׃<verse eID="Prov.30.29"/></l>
                            <l level="1"><verse osisID="Prov.30.30" sID="Prov.30.30" n="ל"/> לַ֭יִשׁ גִּבּ֣וֹר בַּבְּהֵמָ֑ה</l>
                            <l level="2">וְלֹא־יָ֝שׁ֗וּב מִפְּנֵי־כֹֽל׃<verse eID="Prov.30.30"/></l>
                            <l level="1"><verse osisID="Prov.30.31" sID="Prov.30.31" n="לא"/> זַרְזִ֣יר מׇתְנַ֣יִם אוֹ־תָ֑יִשׁ</l>
                            <l level="2">וּ֝מֶ֗לֶךְ אַלְק֥וּם עִמּֽוֹ׃<verse eID="Prov.30.31"/></l>
                            <l level="1"><verse osisID="Prov.30.32" sID="Prov.30.32" n="לב"/> אִם־נָבַ֥לְתָּ בְהִתְנַשֵּׂ֑א</l>
                            <l level="2">וְאִם־זַ֝מּ֗וֹתָ יָ֣ד לְפֶֽה׃<verse eID="Prov.30.32"/></l>
                            <l level="1"><verse osisID="Prov.30.33" sID="Prov.30.33" n="לג"/> כִּ֤י מִ֪יץ חָלָ֡ב י֘וֹצִ֤יא חֶמְאָ֗ה</l>
                            <l level="2">וּֽמִיץ־אַ֭ף י֣וֹצִיא דָ֑ם</l>
                            <l level="3">וּמִ֥יץ אַ֝פַּ֗יִם י֣וֹצִיא רִֽיב׃<verse eID="Prov.30.33"/></l>
                        </lg>
                    </p>
                    <chapter eID="Prov.30"/>
                    <chapter osisID="Prov.31" sID="Prov.31" n="לא"/>
                    <p>
                        <lb/>
                        <lb/>
                        <lg>
                            <l level="1"><verse osisID="Prov.31.1" sID="Prov.31.1" n="א"/> דִּ֭בְרֵי לְמוּאֵ֣ל מֶ֑לֶךְ</l>
                            <l level="2">מַ֝שָּׂ֗א אֲֽשֶׁר־יִסְּרַ֥תּוּ אִמּֽוֹ׃<verse eID="Prov.31.1"/></l>
                            <l level="1"><verse osisID="Prov.31.2" sID="Prov.31.2" n="ב"/> מַה־בְּ֭רִי וּמַֽה־בַּר־בִּטְנִ֑י</l>
                            <l level="2">וּ֝מֶ֗ה בַּר־נְדָרָֽי׃<verse eID="Prov.31.2"/></l>
                            <l level="1"><verse osisID="Prov.31.3" sID="Prov.31.3" n="ג"/> אַל־תִּתֵּ֣ן לַנָּשִׁ֣ים חֵילֶ֑ךָ</l>
                            <l level="2">וּ֝דְרָכֶ֗יךָ לַֽמְח֥וֹת מְלָכִֽין׃<verse eID="Prov.31.3"/></l>
                            <l level="1"><verse osisID="Prov.31.4" sID="Prov.31.4" n="ד"/> אַ֤ל לַֽמְלָכִ֨ים ׀ לְֽמוֹאֵ֗ל</l>
                            <l level="2">אַ֣ל לַֽמְלָכִ֣ים שְׁתוֹ־יָ֑יִן</l>
                            <l level="3">וּ֝לְרוֹזְנִ֗ים <seg type="x-ketiv">או</seg> אֵ֣י שֵׁכָֽר׃<verse eID="Prov.31.4"/></l>
                            <l level="1"><verse osisID="Prov.31.5" sID="Prov.31.5" n="ה"/> פֶּן־יִ֭שְׁתֶּה וְיִשְׁכַּ֣ח מְחֻקָּ֑ק</l>
                            <l level="2">וִ֝ישַׁנֶּ֗ה דִּ֣ין כׇּל־בְּנֵי־עֹֽנִי׃<verse eID="Prov.31.5"/></l>
                            <l level="1"><verse osisID="Prov.31.6" sID="Prov.31.6" n="ו"/> תְּנוּ־שֵׁכָ֣ר לְאוֹבֵ֑ד</l>
                            <l level="2">וְ֝יַ֗יִן לְמָ֣רֵי נָֽפֶשׁ׃<verse eID="Prov.31.6"/></l>
                            <l level="1"><verse osisID="Prov.31.7" sID="Prov.31.7" n="ז"/> יִ֭שְׁתֶּה וְיִשְׁכַּ֣ח רִישׁ֑וֹ</l>
                            <l level="2">וַ֝עֲמָל֗וֹ לֹ֣א יִזְכׇּר־עֽוֹד׃<verse eID="Prov.31.7"/></l>
                        </lg>
                        <lg>
                            <l level="1"><verse osisID="Prov.31.8" sID="Prov.31.8" n="ח"/> פְּתַח־פִּ֥יךָ לְאִלֵּ֑ם</l>
                            <l level="2">אֶל־דִּ֝֗ין כׇּל־בְּנֵ֥י חֲלֽוֹף׃<verse eID="Prov.31.8"/></l>
                            <l level="1"><verse osisID="Prov.31.9" sID="Prov.31.9" n="ט"/> פְּתַח־פִּ֥יךָ שְׁפׇט־צֶ֑דֶק</l>
                            <l level="2">וְ֝דִ֗ין עָנִ֥י וְאֶבְיֽוֹן׃<verse eID="Prov.31.9"/></l>
                        </lg>
                        <lg>
                            <l level="1"><verse osisID="Prov.31.10" sID="Prov.31.10" n="י"/> אֵֽשֶׁת־חַ֭יִל מִ֣י יִמְצָ֑א</l>
                            <l level="2">וְרָחֹ֖ק מִפְּנִינִ֣ים מִכְרָֽהּ׃<verse eID="Prov.31.10"/></l>
                            <l level="1"><verse osisID="Prov.31.11" sID="Prov.31.11" n="יא"/> בָּ֣טַח בָּ֭הּ לֵ֣ב בַּעְלָ֑הּ</l>
                            <l level="2">וְ֝שָׁלָ֗ל לֹ֣א יֶחְסָֽר׃<verse eID="Prov.31.11"/></l>
                            <l level="1"><verse osisID="Prov.31.12" sID="Prov.31.12" n="יב"/> גְּמָלַ֣תְהוּ ט֣וֹב וְלֹא־רָ֑ע</l>
                            <l level="2">כֹּ֝֗ל יְמֵ֣י חַיֶּֽיהָ׃<verse eID="Prov.31.12"/></l>
                            <l level="1"><verse osisID="Prov.31.13" sID="Prov.31.13" n="יג"/> דָּ֭רְשָׁה צֶ֣מֶר וּפִשְׁתִּ֑ים</l>
                            <l level="2">וַ֝תַּ֗עַשׂ בְּחֵ֣פֶץ כַּפֶּֽיהָ׃<verse eID="Prov.31.13"/></l>
                            <l level="1"><verse osisID="Prov.31.14" sID="Prov.31.14" n="יד"/> הָ֭יְתָה כׇּאֳנִיּ֣וֹת סוֹחֵ֑ר</l>
                            <l level="2">מִ֝מֶּרְחָ֗ק תָּבִ֥יא לַחְמָֽהּ׃<verse eID="Prov.31.14"/></l>
                            <l level="1"><verse osisID="Prov.31.15" sID="Prov.31.15" n="טו"/> וַתָּ֤קׇם ׀ בְּע֬וֹד לַ֗יְלָה</l>
                            <l level="2">וַתִּתֵּ֣ן טֶ֣רֶף לְבֵיתָ֑הּ</l>
                            <l level="2">וְ֝חֹ֗ק לְנַעֲרֹתֶֽיהָ׃<verse eID="Prov.31.15"/></l>
                            <l level="1"><verse osisID="Prov.31.16" sID="Prov.31.16" n="טז"/> זָֽמְמָ֣ה שָׂ֭דֶה וַתִּקָּחֵ֑הוּ</l>
                            <l level="2">מִפְּרִ֥י כַ֝פֶּ֗יהָ <seg type="x-ketiv">נטע</seg> נָ֣טְעָה כָּֽרֶם׃<verse eID="Prov.31.16"/></l>
                            <l level="1"><verse osisID="Prov.31.17" sID="Prov.31.17" n="יז"/> חָֽגְרָ֣ה בְע֣וֹז מׇתְנֶ֑יהָ</l>
                            <l level="2">וַ֝תְּאַמֵּ֗ץ זְרוֹעֹתֶֽיהָ׃<verse eID="Prov.31.17"/></l>
                            <l level="1"><verse osisID="Prov.31.18" sID="Prov.31.18" n="יח"/> טָ֭עֲמָה כִּי־ט֣וֹב סַחְרָ֑הּ</l>
                            <l level="2">לֹא־יִכְבֶּ֖ה <seg type="x-ketiv">בליל</seg> בַלַּ֣יְלָה נֵרָֽהּ׃<verse eID="Prov.31.18"/></l>
                            <l level="1"><verse osisID="Prov.31.19" sID="Prov.31.19" n="יט"/> יָ֭דֶיהָ שִׁלְּחָ֣ה בַכִּישׁ֑וֹר</l>
                            <l level="2">וְ֝כַפֶּ֗יהָ תָּ֣מְכוּ פָֽלֶךְ׃<verse eID="Prov.31.19"/></l>
                            <l level="1"><verse osisID="Prov.31.20" sID="Prov.31.20" n="כ"/> כַּ֭פָּהּ פָּֽרְשָׂ֣ה לֶעָנִ֑י</l>
                            <l level="2">וְ֝יָדֶ֗יהָ שִׁלְּחָ֥ה לָאֶבְיֽוֹן׃<verse eID="Prov.31.20"/></l>
                            <l level="1"><verse osisID="Prov.31.21" sID="Prov.31.21" n="כא"/> לֹא־תִירָ֣א לְבֵיתָ֣הּ מִשָּׁ֑לֶג</l>
                            <l level="2">כִּ֥י כׇל־בֵּ֝יתָ֗הּ לָבֻ֥שׁ שָׁנִֽים׃<verse eID="Prov.31.21"/></l>
                            <l level="1"><verse osisID="Prov.31.22" sID="Prov.31.22" n="כב"/> מַרְבַדִּ֥ים עָֽשְׂתָה־לָּ֑הּ</l>
                            <l level="2">שֵׁ֖שׁ וְאַרְגָּמָ֣ן לְבוּשָֽׁהּ׃<verse eID="Prov.31.22"/></l>
                            <l level="1"><verse osisID="Prov.31.23" sID="Prov.31.23" n="כג"/> נוֹדָ֣ע בַּשְּׁעָרִ֣ים בַּעְלָ֑הּ</l>
                            <l level="2">בְּ֝שִׁבְתּ֗וֹ עִם־זִקְנֵי־אָֽרֶץ׃<verse eID="Prov.31.23"/></l>
                            <l level="1"><verse osisID="Prov.31.24" sID="Prov.31.24" n="כד"/> סָדִ֣ין עָ֭שְׂתָה וַתִּמְכֹּ֑ר</l>
                            <l level="2">וַ֝חֲג֗וֹר נָתְנָ֥ה לַֽכְּנַעֲנִֽי׃<verse eID="Prov.31.24"/></l>
                            <l level="1"><verse osisID="Prov.31.25" sID="Prov.31.25" n="כה"/> עֹז־וְהָדָ֥ר לְבוּשָׁ֑הּ</l>
                            <l level="2">וַ֝תִּשְׂחַ֗ק לְי֣וֹם אַחֲרֽוֹן׃<verse eID="Prov.31.25"/></l>
                            <l level="1"><verse osisID="Prov.31.26" sID="Prov.31.26" n="כו"/> פִּ֭יהָ פָּתְחָ֣ה בְחׇכְמָ֑ה</l>
                            <l level="2">וְת֥וֹרַת חֶ֝֗סֶד עַל־לְשׁוֹנָֽהּ׃<verse eID="Prov.31.26"/></l>
                            <l level="1"><verse osisID="Prov.31.27" sID="Prov.31.27" n="כז"/> צ֭וֹפִיָּה <seg type="x-ketiv">הילכת</seg> הֲלִיכ֣וֹת בֵּיתָ֑הּ</l>
                            <l level="2">וְלֶ֥חֶם עַ֝צְל֗וּת לֹ֣א תֹאכֵֽל׃<verse eID="Prov.31.27"/></l>
                            <l level="1"><verse osisID="Prov.31.28" sID="Prov.31.28" n="כח"/> קָ֣מוּ בָ֭נֶיהָ וַֽיְאַשְּׁר֑וּהָ</l>
                            <l level="2">בַּ֝עְלָ֗הּ וַֽיְהַלְלָֽהּ׃<verse eID="Prov.31.28"/></l>
                            <l level="1"><verse osisID="Prov.31.29" sID="Prov.31.29" n="כט"/> רַבּ֣וֹת בָּ֭נוֹת עָ֣שׂוּ חָ֑יִל</l>
                            <l level="2">וְ֝אַ֗תְּ עָלִ֥ית עַל־כֻּלָּֽנָה׃<verse eID="Prov.31.29"/></l>
                            <l level="1"><verse osisID="Prov.31.30" sID="Prov.31.30" n="ל"/> שֶׁ֣קֶר הַ֭חֵן וְהֶ֣בֶל הַיֹּ֑פִי</l>
                            <l level="2">אִשָּׁ֥ה יִרְאַת־יְ֝הֹוָ֗ה הִ֣יא תִתְהַלָּֽל׃<verse eID="Prov.31.30"/></l>
                            <l level="1"><verse osisID="Prov.31.31" sID="Prov.31.31" n="לא"/> תְּנוּ־לָ֭הּ מִפְּרִ֣י יָדֶ֑יהָ</l>
                            <l level="2">וִיהַלְל֖וּהָ בַשְּׁעָרִ֣ים מַֽעֲשֶֽׂיהָ׃<verse eID="Prov.31.31"/></l>
                        </lg>
                    </p>
                    <chapter eID="Prov.31"/>
                </div></books>